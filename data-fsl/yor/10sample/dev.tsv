entertainment	Portable-MC Morris Canada Show: Àlàyé rèé lórí ìdí tí olórin Zazzu fi pàdánù eré tó yẹ kó lọ ṣe ní Canada	"Gbajúgbajà olórin Zazzu nnì, Habeeb Okikiola tí ọ̀pọ̀ mọ̀ sí Portable, ti pàdánù láti lọ ṣeré níbi ayẹyẹ kan ní Canada, èyí tí adẹ́rìnpòṣónú MC Morris ṣe agbátẹrù rẹ̀. MC Morris tó kéde ọ̀rọ̀ náà lórí Instagram rẹ̀ pé Portable kò ní le kópa níbi ayẹyẹ naa nítorí ìkéde tí Portable ṣe wí pé òun ti dá ẹni to n se akoso ẹgbẹ olorin oun, ìyẹn ìjọba danku, dúró fún ìgbà kan ná. Nínú àtẹ̀jáde tí MC Morris fi sórí Instagram rẹ̀ náà, ló ti ṣàlàyé ìdí tí ó fi gbé ìgbésẹ̀ láti yọ Portable kúrò lára àwọn òṣèré olórin tí yóò kópa níbi ayẹyẹ náà. Ọpọ awọn ololufẹ Portable lo wa n bi MC Morris leere pe ki lo de to se yọ orukọ olorin naa kuro ninu awọn amuludun to n ko lọ si Canada. Nigba to n dahun ibeere wọn, MC Morris ni o nidi ti oun fi se bẹẹ . ""Fún gbogbo ẹ̀yin tí ẹ̀ ń bèèrè ìdí tí mo fi yọ Idamu Adugbo yin kúrò nínú àwọn tí yóò kópa níbi ayẹyẹ tí mo fẹ́ ṣe ní ọjọ́ kejìlélógún oṣù karùn-ún, idi ni pé o dá àwọn aláàkóso rẹ̀ dúró ni."" Ó ní kí ènìyàn ní ẹ̀bùn orin kíkọ nìkan kò tó, ènìyàn ko bá mọ orin kọ dáradára ṣùgbọ́n tí kò níwà daadaa, kò dára rárá. ""Mánéjà méjì láì tíì pé ọdún kan, ó tún lé DJ tí iṣẹ́ rẹ̀ nitori kò ju pé kó gbe orin si, kó sì ṣe ṣakaṣáká lọ, mi ò lè kóṣì mérò, ẹ má bínú."" ""Mo ti wọ́gilé gbogbo ìdúnàádúrà tí a ti ṣe, Ijọba danku má bínú"". Kí ló dé ti Portable dá àwọn òṣìṣẹ́ rẹ̀ dúró? Nínú fọ́nrán kan tí Portable ṣe lórí Instagram ló ti kéde wí pé òun ti dá àwọn tó ń bá òun ṣiṣẹ́ ìyẹn Mánéjà, DJ àti ẹni tí ó ń ṣe agbátẹrù ìpolongo rẹ̀ dúró lẹ́nu iṣẹ́ wọn. Portable ní gbogbo àwọn wọ̀nyí ni wọ́n wà pẹ̀lú òun nítorí lásán nítorí owó. Ó ní òrìṣà bó ò le gbàmí ṣemí bó ṣe bámi ni òun fi ọ̀rọ̀ náà ṣe wí pé tí àwọn òṣìṣẹ́ náà kò bá máa ríjẹ lára òun kí wọ́n kúkú fi òun kalẹ̀. Ó ní ""ṣe èmi ni bàbá tàbí ẹ̀gbọ́n yín ni? Mánéjà, DJ, pòmótà, èmi ni mò ń bọ́ ọ yín, ra aṣọ sí i yín lọ́rùn, fi owó sínú akoto báńkì yín"". ""Tí mo bá wá ṣe bí ẹni pé kò sí owó lọ́wọ́ mi pẹ́rẹ́, kí mánéjà yámi lówó díẹ̀ yóò ní òun kò lówó lọ́wọ́ bí ẹni tó ń fowó kọ́lé."" ""DJ náà á sọ pé kò sówó, wọ́n rò pé ògo mí yóò tètè tán ni ṣùgbọ́n kò le parẹ́ láéláé, tí ẹ kò bá jèrè lárá mi, ẹ kúkú fimílẹ̀."" Ó ní ẹni tí ó bá wà pẹ̀lú òun láàárín oṣù kan tí ìgbé ayé rẹ̀ kò sì yí padà nílò láti lọ bọ orí ará rẹ̀, kí wọ́n fún ẹlòmíràn láyè láti jẹ lára òun. Bẹ́ẹ̀ náà ló ní kí gbogbo wọn wá tọwọ́ bọ ìwé àdéhùn tí wọ́n yóò bà bá òun ṣiṣẹ́. Mi ò fìgbà kankan gbowó lọ́wọ́ rẹ̀ gẹ́gẹ́ bí ẹni tí ó ń ṣe agbátẹrù ìpolongo rẹ̀ - Ijoba Danku fèsì Nígbà tó ń fèsì sí ẹ̀sùn tí Portable fi kàn án, ẹni tí ó ń ṣe agbátẹrù ìpolongo rẹ̀ tí ọ̀pọ̀ mọ̀ sí Ijoba Danku ní òun kò fi ìgbà kankan gba sísì lọ́wọ́ Portable fún gbogbo ìgbà tí òun fi ṣe iṣẹ́ fún un. Ó ní òun dúpẹ́ lọ́wọ́ Ọlọ́run tí òun kìí ṣe pòmótà tó máa ń lọ́ni lọ́wọ́ gbà, gbogbo ayẹyẹ tí òun bá sì gba fùn ní òun máa ń kó owó rẹ̀ jíṣẹ́ pé fun. ""Mi ò ní tọwọ́ bọ ìwé àdéhùn kankan pẹ̀lú rẹ̀, di iṣẹ́ rẹ mú, kódà ó tún jẹmí lówó nítorí o yá owó lọ́wọ́ mi, máa fi akoto báǹkì mi ráńṣẹ́ sí ẹ kí o dá owó mi padà."" ""Bákan náà ni Eti DMW, Eti Davido tó san mílíọ̀nù méjì fún ayẹyẹ ṣùgbọ́n tí o lọ, dá owó náà padà fún ni kí n da padà fún Eti."""	https://www.bbc.com/yoruba/afrika-60924758
health	Coronavirus: Oṣù kan gbáko lèèyàn 16 mílíọ̀nù yóò fi wà lábẹ́ ìséde ni Italy	Minisita feto ilera orileede Italy sọ pe o keere tan eeyan miliọnu mẹrindinlogun lofin konileogbele yoo kan ni agbegbe Lombardy ati awọn ileto mẹrinla miran f'osu kan gbako. Igbesẹ yi gẹgẹ bi wọn ṣe sọ jẹ ọna kan gbogi lati koju aisan Coronavirus to n ja rain nilẹ naa. Lara eto yi lo sọ pe awọn yoo ti sọ agadagodo pa si awọn ibudo ere idaraya to fi mọ ibudo iko nkan iṣẹmbaye lariwa orileede naa. Ayẹyẹ igbeyawo ati isinku naa ko ni waye lasiko idejumọle yi. Orileede Italy ni aisan Coronavirus ti gbogo julọ ni ilẹ Yuroopu. Ilana tuntun ti wọn kede yi yoo kan ilu Milan ati awọn ibudo igbafẹ miran ni Venice ti yoo si kan wọn titi di ọjọ kẹta oṣu Kẹrin. Awọn to ti padanu ẹmi wọn lọwọ aisan naa ni Italy bayi ti kọja okoolenigba ati mẹwa(230) tawọn alaṣẹ si n kede iku eeyan aadọta laarin wakati mẹrinlelogun. Bẹẹ si ni iye eeyan to ko aisan naa ti fo lati ẹgbẹfa(1200) si ẹgbẹrun marun un ati ọọrinlelẹgbẹrin ati mẹta(5883) lọjọ Abamẹta. Minisista Guiseppe Conte sọ pe ''a fẹ daabo bo ẹmi awọn ọmọ ilẹ wa.A mọ pe awọn igbes yi yoo gba ka ṣe ifarada kekeeke ati awọn mi ti yoo ga'' ''Ṣugbọn o di dandan, a ni lati gba akoso itọju ara wa'' Yatọ si awọn to wa ni ariwa agbegbe Lombardy, awọn to wa ni Modena, Parma, Piacenza, Reggio Emilia, Rimini, Pesaro ati Urbino, Alessandria, Asti, Novara, Verbano Cusio Ossola, Vercelli, Padua, Treviso ati Venice lọrọ yi kan. Ṣaaju asiko yi eeyan ẹgbẹrun lọna aadọta ni wọn ti ya sọtọ ti wọn fura si wọn pe wọn le ni aisan naa ni ariwa Italy.	https://www.bbc.com/yoruba/agbaye-51788615
entertainment	Ọ̀kan lára àwọn ọmọkùnrin Ebenezer Obey jáde láyé	Ọfọ ṣẹ̀ nile agba ọjẹ akọrin Juju, Ajihinrere Ebenezer Obey-Fabiyi, pẹlu bi ọkan lara awọn ọmọ rẹ ọkunrin, Olayinka Olalekan ṣe jade laye. Aṣoju Obey-Fabiyi, to jẹ mọnija rẹ, fidi isẹlẹ naa mulẹ fun BBC ni owurọ ọjọ Aje, pe lọjọ Ẹti to kọja ni oloogbe Olayinka ku. Iroyin sọ pe ẹni ọdun mejidinlaadọta ni oloogbe naa nigba to ku. Wọn si ti sin oku rẹ ni ọjọ keji, ọjọ Satide Ọgbọnjọ, oṣu Keje, ọdun 2021. Amọ titi di asiko yii, a ko ti i le sọ iru iku to pa a . Bakan naa ni ko daju pe baba rẹ gan-an wa lorilẹ-ede Naijiria nigba ti ajalu buruku naa ja lu ile rẹ. Idi ni pe, ni opin ọsẹ to kọja ni gbajugbaja pasitọ kan to jẹ ọmọ Naijriia nilẹ Gẹẹsi,  Tobi Adegboyega, fi fidio kan sita, nibi to ti n ki Oloye Obey Fabiyi kaabọ sile rẹ.	https://www.bbc.com/yoruba/articles/c1wz087wl77o
entertainment	Bolanle Ninalowo: Fíìmù àkọ́kọ́ mi ló jẹ́ ẹṣin iwájú fún mi báyìí	Gbájúgbajà ni Bolanle Ninalowo, lóòtọ́ kò pẹ́ tó bẹ̀rẹ̀ gẹ́gẹ́ bí òṣèré Yollywood, inú rẹ̀ dún bí ó ṣe ti m'ókè. Ninalowo jẹ́ ọmọ bíbí Ikorodu ní ìpínlẹ Eko. Ó gbé ní orílẹ̀-èdè Nàìjíríà fún ọdún mẹ́ẹ̀dógùn kó tó kó lọ sí Chicago ni orílẹ̀-èdè America níbi tí ó tún gbé fún ọdún mẹ́ẹ̀dógún mìíràn. Bẹẹ ori lo mọ iṣẹ aṣela ni ọrọ eniyan ri, onikaluku kan n gbiyanju ni Àwọn iròyin tì ẹ leè ní ìfẹ̀ síí: Yàtọ̀ fún eré tíátà, ó tún ní ilé iṣẹ́ ọkọ̀ títà léyìí tó jẹ́ òwò ìdílé rẹ̀. Bàbá rẹ̀ ti fi gbogbo ìgbà jẹ́ oníṣòwò ọkọ̀ òun sì ló fi iṣẹ́ náà lé òun àtàwọn ọmọ ìyà rẹ̀ lọ́wọ́. Bolanle Ninalowo ti gba ọ̀pọ̀lọpọ̀ àmì ẹ̀yẹ látàrí ìjáfáfá rẹ̀ nínú iṣẹ́ tíátà. Bolanle gba awọn ọdọ Naijiria ní imọran pẹ ki wọn tẹpa mọ iṣẹ ki wọn ma sọ ireti nu ti ọwọ wọn ko bai tii tẹ ohun ti wọn n le pa.	https://www.bbc.com/yoruba/afrika-46068939
politics	Osun 2022: Wo ẹ̀kúnrẹ́rẹ́ bí àbájáde èsì ètò ìdìbò ìpínlẹ̀ Osun se ló..	Ajọ eleto idibo nilẹ wa ti kede esi idibo gomina nipinlẹ Osun to waye lọjọ Satide, ọjọ Kẹrindinlogun osu Keje ọdun 2022. Ẹni to bori eto idibo naa ni Sẹnatọ Ademola Adeleke tii se oludije fun  ipo gomina labẹ asia ẹgbẹ oselu PDP. Adeleke lo ni apapọ ibo 403,371 eyi to mu ko fi ẹyin gomina to wa lori aleefa janlẹ, eyiun Adegboyega Oyetola. Oyetola lo ni apapọ ibo 345,027 ninu esi ibo naa. Oludije fun ẹgb oselu Labour, Lasun Yusuff lo se ipo keẹta ninu esi ibo naa pẹlu apapọ ibo 2,709. Oludije fun ipo gomina labẹ asia ẹgbẹ oselu SDP, Goke Omigbodun lo se ipo Kẹrin ninu eto idibo naa. Alakoso eto idibo naa, Oluwatoyin Temitayo Ogundipe lo kede esi ibo naa fawọn akọroyin. PDP bori ninu esi idibo Guusu ilu Ede PDP bori ninu esi idibo Guusu ilu Ede A 38 APC 5704 LP 16 PDP 19438 SDP11 Accredited voters 12007 A 37 APC 5649 LP 09 PDP 5860 SDP 03 Valid votes 11795 Rejected votes 212 Total votes cast 12007 Ilesha East Reg voters Accredited voters 26179 A 91 APC 13452 LP 33 PDP 10969 SDP 32 Valid votes 25342 Rejected votes 804 Total votes cast 2614 Osogbo LG Reg voters  142459 Accredited voters 56020 A 395 APC 22952 LP 79 PDP 30401 SDP 62 Valid votes 54997 Rejected votes 945 Total votes cast 55942 Atakunmosa west Reg voters  36470 Accredited voters 15171 A 75 APC 6601 LP 13 PDP 7750 SDP 11 Valid votes 14794 Rejected votes 353 Total votes cast 15147 Ifelodun Reg voters  80021 Accredited voters 34860 A 65 APC 16068 LP 18 PDP 17107 SDP 12 Valid votes 34036 Rejected votes 792 Total votes cast 34828 Ilesa west Reg voters  71001 Accredited voters 26364 A 106 APC 10777 LP 40 PDP 13769 SDP 21 Valid votes 25403 Rejected votes 881 Total votes cast 26284 Ilesa west Reg voters  71001 Accredited voters 26364 A 106 APC 10777 LP 40 PDP 13769 SDP 21 Valid votes 25403 Rejected votes 881 Total votes cast 26284 Ayedire Reg voters  37092 Accredited voters 17284 A 1510 APC 7868 LP 7 PDP 7402 SDP 4 Valid votes 17094 Rejected votes 253 Total votes cast 17267 Odoọtin Reg voters  66866 Accredited voters 28864 A 170 APC 13482 LP 19 PDP 14003 SDP 12 Valid votes 28105 Rejected votes Total votes cast Boripe Reg voters  66866 Accredited voters A 91 APC 21205 LP 4 PDP 7595 SDP 9 Valid votes 29510 Rejected votes 598 Total votes cast 30108 Obokun Reg voters  53267 Accredited voters 24447 A 26 APC 9727 LP 11 PDP 13575 SDP 4 Valid votes 23813 Rejected votes 586 Total votes cast 24399 Orolu Reg voters Accredited voters 21182 A 69 APC 9928 LP 32 PDP 10282 SDP 9 Valid votes 20765 Rejected votes 413 Total votes cast 211 Olorunda LG Reg voters  104700 Accredited voters 42009 A 208 APC 18709 LP 63 PDP 21350 SDP 46 Valid votes 41187 Rejected votes 737 Total votes cast 41924 Ife North LG Reg voters  58672 Accredited voters 21774 A 74 APC 9964 LP 34 PDP 10359 SDP 9 Valid votes 21050 Rejected votes 650 Total votes cast Ifedayo LG Reg voters  19598 Accredited voters 10300 A 55 APC 5016 LP 1 PDP 4730 SDP 0 Valid votes 9912 Rejected votes Total votes cast 10036 Ife Central LG Reg voters  113232 Accredited voters 33453 A 202 APC 17880 LP 134 PDP 13532 SDP 50 Valid votes 32544 Rejected votes 865 Total votes cast 33409 Irẹpodun LG Reg voters  57712 Accredited voters 29913 A 63 APC 12122 LP 1886 PDP 14369 SDP 6 Valid votes 29032 Rejected votes 544 Total votes cast 29576 Oriade LG Reg voters  69651 Accredited voters A 60 APC 14189 LP 24 PDP 15947 SDP 21 Valid votes Rejected votes 806 Total votes cast 31747 Olaoluwa LG Reg voters  37149 Accredited voters 18217 A 35 APC 9123 LP 12 PDP 7205 SDP 14 Valid votes 16737 Rejected votes 455 Total votes cast  1719 Ayedade LG Reg voters  37149 Accredited voters 1821 A 229 APC 14527 LP 20 PDP 13380 SDP 10 Valid votes Rejected votes 692 Total votes cast  29680 Iwo LG Reg voters Accredited voters A 214 APC 17421 LP 32 PDP 16914 SDP  20 Valid votes 35634 Rejected votes 897 Total votes cast Ede South LG Reg voters  54872 Accredited voters 26306 A 38 APC 5704 LP 16 PDP 19438 SDP  11 Valid votes 25691 Rejected votes 546 Total votes cast  26237 Isokan LG Reg voters 53288 Accredited voters 23051 A 23 APC 10833 LP 17 PDP 10777 SDP   8 Valid votes Rejected votes 634 Total votes cast  2298 Ejigbo LG Reg voters 73750 Accredited voters 34387 A 67 APC 14355 LP 30 PDP 18065 SDP   17 Valid votes Rejected votes Total votes cast Ede North LG Reg voters 71748 Accredited voters 34735 A 61 APC 9603 LP 15 PDP 23931 SDP   14 Valid votes Rejected votes Total votes cast Egbesore LG Reg voters Accredited voters A 105 APC 9228 LP 41 PDP 13230 SDP   22 Valid votes Rejected votes Total votes cast Irewole LG Reg voters Accredited voters A 31 APC 18198 LP 17 PDP 14216 SDP   11 Valid votes Rejected votes Total votes castiAtakunmosa east LG Reg voters  41027 Accredited voters 15497 A 40 APC 7449 LP 23 PDP 6992 SDP   14 Valid votes Rejected votes Total votes cast Ìfẹ South LG Reg voters Accredited voters A 36 APC 12481 LP 28 PDP 9116 SDP   14 Valid votes Rejected votes Total votes cast Ìfẹ east LG Reg voters  114403 Accredited voters 41006 A 305 APC 19353 LP 65 PDP 18071 SDP   40 Valid votes Rejected votes Total votes cast	https://www.bbc.com/yoruba/afrika-62195651
sports	Chelsea vs Tottenham: Lampard àtàwọn agbábọ́ọ̀lù Chelsea dọ́wọ́jọ wó òrùlé Stamford Bridge lu Mourinho àti Tottenham	Agbaọjẹ agbabọọlu Chelsea tẹlẹ, to ti di akọnimọọgba ẹgbẹ agbabọọlu naa bayii, Frank Lampard lo moke ninu ija oun ati ọga rẹ, Jose Mourinho ni papa iṣere Stamford Bridge lọsan ọjọ Satide. Atamọtaṣe, Olivier Giroud lo gbayo alakọọkọ wọle fun Chelsea nigba ti ifẹsẹwọnsẹ naa di iṣẹju mẹẹdogun. Lẹyin iṣẹju mẹta ti wọn bẹrẹ abala keji ere bọọlu ọhun ni adilemu, Marcos Alonso gba ayo keji sawọn Tottenham Chelsea. Nisẹ ni akọnimọọgba Tottenha, Jose Mourinho dori kodo lẹyin ti ọwọ iya ba ikọ agbabọọlu rẹ Tottenham Hotspurs. Ti ẹ ko ba gbagbe, Mourinho ti ṣe akọnimọọgba ẹgbẹ agbabọọlu Chelsea fun igba meji ọtọọtọ. Amọ Eric Lamela to wọle da ayo kan pada eyi to jẹ ki ere bọọlu pari si ayọ meji si ẹyọkan.	https://www.bbc.com/yoruba/ere-idaraya-51598636
entertainment	R. Kelly jẹ̀bi ẹsùn fífi ipá bá ọmọdé ní ìbálòpọ̀ - Ilé ẹjọ́	"Ile ẹjọ ti da gbajugbaja akọrin Amẹrika ni, R. Kelly lẹbi lori ẹsun pe o n ṣe agbatẹru lilo awọn obinrin ati ọmọde fun owo nọbi ati ibalopọ ti ko lẹtọ. Wọn ni o le ni ogun ọdun to ti n wu iwa yi. Eeyan mọkanla lo fẹsun kan an, ninu wọn ni obinrin mẹsan ati ọkunrin meji ti wọn kopa ninu igbẹjọ ọlọsẹ mẹfa gbako. Lasiko igbẹjọ yi, wọn ṣalaye fun ile ẹjọ iriri bi olujẹjọ naa ti ṣe fipa ba awọn eyan lopọ to si tun tabuku wọn. Lẹyin ọjọ meji ti wọn ṣe agbeyẹwo gbogbo ẹri to wa nilẹ, ile ẹjọ da R. Kelly lẹbi lori gbogbo ẹsun ti wọn fi kan an. R. Kelly yi iwe ọjọ ori Aaliyah ko ba le rii fẹ - Agbẹjọro Awọn agbẹjọro ijọba sọ pe R Kelly ti orukọ rẹ gangan n jẹ Robert Sylvester Kelly lo okiki ati ipo rẹ lati tan awọn to ko si ọwọ rẹ Wọn ni o parọ fun wọn pe oun yoo ran wọn lọwọ nidi iṣẹ orin ki o le bawọn ni ibalopọ. Ọpọ awọn to ko si lọwọ sọ pe awọn ko tii toju bọ nigba to fi ni ibalopọ pẹlu awọn. Bẹẹ naa ni wọn ni o tapa si ofin kan ti wọn pe ni Mann Act eleyii to lodi si  fifi eeyan ṣe owo nọbi laarin ipinlẹ kan si omiran. Awọn akọroyin sọ pe niṣe ni R. Kelly kan joko to n wo sun nile ẹjọ nigba ti adajọ gbe idajọ rẹ kalẹ ni. Wọn ko le sọ boju rẹ ti se ri nitori o wọ ibomu ti adajọ ni ki wọn wọ nitori ajakalẹ Covid-19. Idajọ yi n waye lẹyin ọkan to waye lọdun mẹtala sẹyin ni ipinlẹ Illinois nibi ti wọn ti tu silẹ pe ko mọ si ẹsun biba ọmọde ni ibalopọ Pupọ ninu awọn ẹsun ti wọn pada waa fi kan yii jẹyọ lẹyin ti wọn gbe fiimu kan jade ti akọle rẹ n jẹ ""Surviving R. Kelly."""	https://www.bbc.com/yoruba/58724257
politics	"""Tẹ́ẹ bá mọ Adebutu dáadáa, ó máa ń ṣe èèyàn bí ẹni tí kò jẹ́ pàtàkì""; ""Irọ́ ńlá lẹ pa"" - Igun Adebutu àti Jimi Lawal"	"Bo ṣe n lọ ninu gbẹ oṣelu Peoples Democratic Party ni ipinlẹ Ogun kii ṣe keremi rara, bi igun kan ṣe ni awọn ni ade kan naa ni igun mii ni oludije awọn lo wọle lati du ipo gomina.  Kẹrẹkẹrẹ, idibo kuku ti n sunmọ amọ a ṣi n ri awọn ẹgbẹ oṣelu kan ti aarin wọn ko tii gunmọ depo depo ki ẹnu wọn ko lori taa ni yoo dije.  BBC Yoruba kan si ẹgbẹ oṣelu PDP nipinlẹ Ogun lati mọ taa gan lo fẹ gbe opo ẹgbẹ ro ninu idibo ọdun to n bọ, ọtọọtọ la ba lẹnu wọn.  ""Tẹ́ẹ bá mọ Adebutu dáadáa, wọ́n máa ń ṣe èèyàn bí ẹni tí kò jẹ́ pàtàkì"". Ọkan lara wọn, Jimi Lawal ní torí pé Adebutu jẹ́ ọmọ bàbá olówó ló ṣe ń ṣe àwọn ọmọ ẹgbẹ́ bí àwọn tí kò pàtàkì.  “Joshua ni ọpọlọpọ maa n pe mi nigba ti mo darapọ mọ PDP Ogun torii bi Alhaji Adebutu ṣe maa n ṣe gbogbo eeyan”.  Bakan naa, a tun ba Ọgbẹni Solari to jẹ akọwe ẹgbẹ PDP ni ipinlẹ Ogun sọrọ to si ṣalaye idi ti o ṣi fi jẹ pe Adebutu ni oludije loju ti awọn naa."	https://www.bbc.com/yoruba/articles/cw4n537ygl0o
religion	Adeyinka Alaseyori and Tope Alabi: Wòlìí Genesis ní òun ni orin Oniduro Mi wà fún	"Oluṣọ aguntan agba fun ijọ Celestial Church of Christ, Genesis Global, Ẹniọwọ Israel Ogundipe ti sọ pe ohun ti gbajumọ akọrin ẹmi, Tọpẹ Alabi sọ lori orin Oniduromi ku diẹ kaa to. Ẹniọwọ Ogundipẹ ṣalaye ninu fido kan to n lọ kaakiri bayii ninu eyi to ti n kọ orin ""oniduromi ẹ ṣeun"" pe oun gan ni orin naa wa fun, bi awọn eeyan ko ba mọ. ""Oniduro mi ni alagbawi mi. O duro fun mi nigba ti ọpọ fi mi silẹ lori ẹjọ ti mo ko si, ti ọpọlọpọ si tun rin jinna si mi nitori pe wọn ko fẹ ki aye mọ wọn mọ mi."" Oluṣọ aguntan ijọ Genesis Global naa wa fi kun un pe, o dara ki Ọlọrun jẹ Oniduro ẹda dipo eniyan ẹlẹran ara. ""Emi ni olorin ẹmi naa kọ orin naa fun. Koda nigba ti awọn ile ẹjọ da iṣẹ silẹ, Ọlọrun duro fun mi."" Laipẹ yii ni awuyewuye hu sita lori ọrọ ti Tọpẹ Alabi sọ ninu fidio kan to ja ranyinranyin kaakiri. Tope Alabi ni akude wa lori orin naa ati pe ko jẹ jẹ latọwọ Ẹmi mimọ lo ti wa nitori pe Ọlọrun sọ fun oun pe oun kọja Oniduro fun ẹnikẹni. Lati igba to si ti sọrọ naa, eyi to gba ori ayelujara, ni oniruuru eeyan ti n fesi nipa rẹ, eyi ti ko yọ awọ̀\n gbajumọ awujọ silẹ."	https://www.bbc.com/yoruba/afrika-57489187
sports	Tábìlì àmì ẹ̀yẹ Olympic Tokyo 2020	Idije mẹtalelogun ọtọọtọ ati ifigagbaga ojilelọọdunrun o din ẹyọ kan ni yoo waye ninu idije ere idaraya Olympic fọdun 2020. Ibudo mejilelogoji kaakiri orilẹede Japan ni awọn idije naa yoo ti maa waye. Oju opo yii ni yoo maa se afihan tabili ami ẹyẹ ti wọn gba, bẹẹ ni yoo maa gbe esi bi idije naa se n lọ si funra ara rẹ lati se afihan iye ami ẹyẹ Wura, baba ati Idẹ ti ikọ elere idaraya kọọkan gba ninu idije naa. Ami ẹyẹ akọkọ nireti wa pe wọn yoo fun ẹni to jawe olubori lọjọ Kẹrinlelogun osu Keje ọdun 2021.	https://www.bbc.com/yoruba/afrika-57685598
health	Covid in State house: Ko sí ohùn tó burú tàwọn amugbalẹgbẹ ààrẹ bá kó àrùn COVID-19-Ilééṣẹ́ ààrẹ	"Kii ṣe ohun toju ko riri ti awọn amugbalẹgbẹ aarẹ ba lugbadi arun Covid-19. Esi yi ni Femi Adesina to jẹ oluranlọwọ aarẹ lori ọrọ iroyin sọ ninu ifọrwerọ kan pẹlu ileeṣẹ iroyin Channels TV. O ni ko jẹ kayeefi nitori eeyan ẹlẹran ara lawọn to  n ba aarẹ ṣiṣẹ. ''Ohun ti mo fẹ sọ ni pe awọn to jẹ amugbalẹgbẹ aarẹ, eeyan lawọn naa'' ''Wọn le ko aisan, o le rẹ wọn, aisan tabi kokoro ti wn ba ko si le lọ'' Adesina ni ko sewu loko afi gri aparo lori ibeere ti wọn bi lori eto naa pe arun Covid-19 ti n ja rain laarin awọn to rọ yika aarẹ Naijiria. Laipẹ yi ni iroyin gbode pe awọn amugbalẹgbẹ aarẹ Buhari ti n lugbadi Covid-19 ni lemọlemọ ti wọn si ti n lọ si iyasọtọ lẹyin to fihan pe wọn kp Covid-19. ""Irọ ni o, emi ko lugbadi Covid-19!"" Minisita eto iroyin àti àṣà, Lai Mohammed ti ni kò sohun to jọ ọ pe oun lugbadi arun Covid-19. Lai Mohammed ti oun naa jẹ ọkan lara igbimọ Ààrẹ to n boju to ọrọ Covid-19 ni oun kopa ni ipade igbimọ alasẹ to waye ni Ọjọru ọ̀sẹ̀. Bẹẹ lo ni oun tun kopa ninu ipade ara ọ̀tọ̀ igbimọ kan náà to tun waye ni Ọjọbọ àti eto kan ni ọjọ Ẹti nibi ti wọn ti ṣe ifilole Minisita abele fun ọ̀rọ̀ isẹ òde àti ilé gbigbe. Eyi lo mu ko wá woye pe bawo ni wọn ṣe leè ni oun wa ni iyasọtọ ki wọn si tun gba oun laye lati máa lọ fun awọn eto yii ninu ile Ààrẹ. Ṣaaju, Iwe iroyin Premium Times gbé iroyin sita lori ayelujara pe àrùn Covid-19 ti ń jà ranyin ninu ọgba ilé Ààrẹ ni Abuja. Gbogbo awọn ti iwe iroyin naa ka kalẹ pe o ti lugbadi arun ọhun ni: Minisita Lai Mohammed, ọ̀pọ̀lọpọ̀ oṣiṣẹ inú ilé Ààrẹ to fi mọ akọ̀wé àgbà ibẹ, Tijani Umar, ọga awọn isọngbe Ààrẹ, Yusuf Dodo, ọga awọn ẹṣọ, Aliyu Musa ati Oluranlowo pataki rẹ lori ìròyìn, Garba Shehu. Ẹwẹ, Lai Mohammed ti fesi pe  oun ko lugbadi Covid-19 torí òun wà ní àwọn ètò itagbangba lásìkò tí wọn ń wi yii. Kò sohun meji ju pé ìròyìn ẹlẹjẹ ni. Yàtọ̀ fún ìyẹn, mo ti gba abẹrẹ ajẹsara méjì. Mo tun ti gba abẹrẹ amarajipepe Pfizer. Ọmọ igbimọ Ààrẹ fún arun yii ni mi. Mo si wa ni ìlera pipe tí mo si n ṣe iṣẹ́ mi takuntakun. Ni ti Oluranlowo Ààrẹ, Garba Shehu, òun sọ pe lootọ ni oun ti lugbadi arun naa tòun si wa ni iyasọtọ. Amọ ṣa, Shehu ni oun o le sọ nípa ti awọn oṣiṣẹ Ààrẹ to ku. O sọ fun awọn oniroyin pe ohun to jẹ́ òótọ́ ni pé òun mọ pe oun ya ara òun sọtọ òun si n lo oogun òun àmọ́ òun kò mọ nípa ẹlòmíràn."	https://www.bbc.com/yoruba/59793222
sports	Premier league: Àdúra Arsenal gbà, Watford ja Liverpool bọ́ ní ìlépa àkọsílẹ̀ 'Invincibles' pẹ̀lú góòlù mẹ́ta	Iyalẹnu nla lo jẹ fun ọpọlọpọ onwoye ere bọọlu lagbaye, paapaajulọ awọn ololufẹ idije liigi ilẹ Gẹẹsi loni nigba ti ifẹsẹwọnsẹ laarin Watford and Liverpool pari loni. Esi ifẹsẹwọnsẹ ọhun kii ṣe ohun ti ọpọ lero ṣugbọn lẹyin o rẹyin goolu mẹta si odo ni Watford fi na Liverpool. Sagamu: Ìkọlù wáyé bí ará ìlú ṣe gbéná wòjú ọlọ́pàá torí ikú agbábọ́ọ̀lù Ẹ̀ṣẹ́ ju ẹ̀ṣẹ́ lọ! Tyson Fury d'ẹ̀ṣẹ́ bo Deontay Wilder lórí, ó gbadé WBC mọ́ ọ lọ́wọ́ Ṣé Liverpool ṣì leè tẹ̀síwájú ní ìdíje Champions league? Onínúfùfù ni Saheed Oṣupa, ṣùgbọ́n èèyàn dáradára ni-Taye Currency Igba akọkọ niyi ti Liverpool yoo maa fidirẹmi ni idije liigi ilẹ gẹẹsi lati ọjọ mejilelogun o le irinwo sẹyin Ọpọ lo ti n woye pe Liverpool yoo pa akọsilẹ ti ẹgbẹ agbabọọlu Arsena fi lelẹ ni saa liigi ọdun 2004 si 2005 nigba ti wọn gba ifẹsẹwọnsẹ mọkandinlaadọta lai fidirẹmi. Ifẹsẹwọnsẹ mẹrinlelogoji ni Liverpool ti gba laifidirẹmi ṣaaju ifẹsẹwọnsẹ pẹlu Watford loni eyi to fihan pe wọn yoo ni lati duro fun saa liigi miran ki wọn to lee pa akọsilẹ naa rẹ. Yatọ si eyi, ifẹsẹwọnsẹ mejidinlogun ni Liverpool ti gba ti wọn si ti bori ni ṣisẹntẹle lẹyin ti wọn ti ta ọmi pẹlu Manchester city. Bakan naa, oni yi gan naa lo pe ọdun kan o din ọjọ mẹta ti Liverpool ti gba ifẹsẹwọnsẹ liigi lai gba goolu wọle. Ismaila Sarr lo kọkọ gba goolu wọle ni igba ti ifẹsẹwọnsẹ naa wọ iṣẹju kẹrinlelaadọta ati ọgọta, ki Troy Deeney to fọba lee ni igba ti o wọ iṣẹju kejilelaadọrin	https://www.bbc.com/yoruba/afrika-51690528
health	Umbilical cord: Ẹ dẹ́kun fífi ọṣẹ ìfọyín àti omi gbígbóná ṣe ìtọ́jú okùn tó so olúbi pọ̀ mọ́ ìyá ọmọ- Dókítà	"Dokita kan ti kilọ fun awọn obinrin lati dẹkun ati maa lo ọṣẹ ifọyin, oru to n jade lati ara atupa ati omi gbigbona fun itọju okun to so olubi pọ mọ iya ọmọ. Nigba to n sọrọ pẹlu akọroyin ileeṣẹ iroyin abẹle Punch, dokita naa tun kilọ fun awọn obinrin lati ṣọra fun lilo igbẹ maalu fun itọju okun yii kan naa. O ni nitori o le yọri si aisan, eyii to le yọri si iku aitọjọ irufẹ ọmọ bẹẹ. Dokita ọhun to jẹ adari ẹka kan nile iwosan awọn ̣ọmọ wẹwẹ Massey Street Children Hospital niluu EKo, Olanike Olutekunbi sọ pe itọju okun to so olubi pọ mọ iya ọmọ bẹrẹ lati igba ti wọn ṣẹṣẹ bi ọmọ naa. O ni lẹyin ti wọn ba bi ọmọ ọhun ni wọn maa ge okun naa, wọn si gbọdọ ṣe itọju àpá ibi ti wọn ti ge lori idodo ki kokoro aifojuri ma baa gba ibẹ wọle si agọ ara ọmọ jojolo. Olutekunbi sọ pe ""Okun to so olubi pọ mọ iya ọmọ naa le wú, o si le maa pọn, ati pe kokoro aifojuri le gba ibẹ wọle si agọ ara inu ọmọ tuntun lati inu ẹjẹ."" ""Irufẹ ọmọ bẹẹ le ni aisan 'tetanus' paapaa ti iya rẹ ko ba tii gba abẹrẹ ajẹsara rẹ ṣaaju."" Dokita naa ṣalaye pe inu ewu nla ni irufẹ ọmọ bẹẹ yoo wa ti iya rẹ ko ba kiyesara. Gẹgẹ bii ohun to sọ, o ṣe pataki ki okun to so olubi pọ mọ iya ọmọ wa ni imọtọ fun anfani ọmọ ti wọn ṣẹṣẹ bi. O ni ""Lara awọn nnkan ti awọn eeyan maa n lo lati ṣetọju okun to so olubi pọ mọ iya ọmọ wọn ni igbẹ maalu, atupa, omi gbigbona, agbo, atawọn nnkan mii to lewu pupọ fun ọmọ jojolo."" Lasiko to n da si ọrọ naa, dokita mii, Ayodele Renner sọ pe okun yii lo so ọmọ naa pọ mọ ile ọmọ ninu iya rẹ. Ọmọ naa maa n gba afẹfẹ oxygen lati inu olubi ati okun yii, okun naa lo si jẹ ki ọmọ ọhun wa laaye ninu iya rẹ. O ni ọmọ naa le fara kasa arun ti wọn ba fi ọṣẹ ifọyin ṣe itọju okun to so pọ mọ iya rẹ, nitori naa ki awọn iyalọmọ dẹkun ati maa ṣe bẹẹ."	https://www.bbc.com/yoruba/58795252
sports	Christian Obodo, agbábọ́ọ̀lù Super Eagles tẹ́lẹ̀ bọ́ lọ́wọ́ àwọn ajínigbé lẹ́ẹ̀kan síi	"Iroyin taa gbọ ni wipe awọn ajinigbe ti tu agbabọọlu Naijiria tẹlẹ, Christian Obodo ti wọn jigbe silẹ. Iroyin sọ pe ọrẹ timọ timọ rẹ lọjọ pipẹ sẹyin, Big Sam lo fi aridaju didoola rẹ han fun awọn oniroyin ni ilu Warri pe wọn tu u silẹ lalẹ ọjọ Aiku. Agbabọọlu tẹlẹri to n gba ọwọ aarin fun ikọ agbabọlu Naijiria Super Eagles, Christian Obodo yii ko sọwọ ajinigbe agbebọn lẹẹkeji ni ọna Refinery Road ni Warri, ipinlẹ Delta. Obodo to jẹ ẹni ọdun mẹrindinlogoji ni awọn agbebọn kan jigbe nigba ti o duro lati ra ọgẹdẹ lọna lọjọ Aiku gẹgẹ ile iṣẹ ọlọpaa ipinlẹ Delta ṣe sọ fun awọn oniroyin. Ọpẹ́ o! Ìyá Siasia kúrò lákàtà àwọn ajínigbé lẹ́yìn oṣù méjì ààbọ̀ Ààrẹ ti kọ̀wé fipò sílẹ̀ torí èèyàn méjì t'ọ́lọ́pàá pa níbi ìfẹ̀hónúhàn lòdì sí ìjọba Ni nkan bii ago marun irọlẹ ni iroyin sọ pe wọn ji i gbe lagbegbe ile itura Ishaka, Refinery Road. Agbẹnusọ ileeṣẹ ọlọpaa Delta, Onome Onovawakpoyeya lo sọ bẹẹ. ""Oun ati ọrẹbinrin rẹ ni wọn jọ wa pọ ti wọn duro lati ra ọgẹdẹ loju na"". Agbẹnusọ ọlọpaa naa fi kun un pe ko sẹni to tii bere owo itọnran fun itusilẹ rẹ. Eyi ni igba ikeji ti awọn agbebọn yoo ji agbabọọlu Naijiria tẹlẹri yii. Igba akọkọ to bọ sọwọ awọn ajinigbe ni ọjọ kẹsan oṣu kẹfa ọdun 2012 nigba to n lọ sile ijọsin ni ilu Warri. Wo ọkùnrin tó dáná sun ọ̀rẹ́bìnrin rẹ̀ torípé kó gbà látí jẹ́ aya rẹ̀ Iléeṣẹ́ ológun ní ó bàwọn lọ́kàn jẹ́ bí Sanwo-Olu ṣe ni kìí se òun ló pe sójà si Lekki Ṣugbọn ọjọ keji ọjọ ti wọn ji i gbe naa ni awọn ọlọpaa tọ ipasẹ awọn ajinigbe naa lẹyin odi ilu Warri nibi ti wọn ti ri Obodo ti wn si gba awọn afurasi kan mu. Agbabọlu to ti gba ami ẹyẹ bonze ri ni idije AFCON ti ọdun 2006 ṣalaye oun toju rẹ ri lọdun mẹjọ sẹyin nigba ti wọn kọkọ ji i gbe ati bo ṣe moribọ lọna ara tawọn araalu ẹgbẹ wọn atawọn fijilante doola rẹ fifi to awọn ọlọpaa leti ti wọn fi tọ ipasẹ awọn ajinigbe ọhun lọ si ilu Isoko. Ni nkan bii ọdun melo sẹyin lawọn ajinigbe ti n ṣọ awọn agbabọọlu ọmọ Naijiria to n gbe loke okun ati mọlẹbi lọwọ lẹsẹ. Bi  ko ba gbagbe, wọn ji agbabọọlu super Eagles tẹlẹri mii naa, Onyekachi Apam gbe lọdun 2007. Bakan naa ẹgbọn ọkunrin fun Balogun ikọ yii kan naa tẹlẹri, Joseph yobo ko sọwọ awọn ajinigbe ni ili PortHarcourt ti wọn si tu u silẹ lẹyin ọjọ mẹwaa lọdun 2008. Lọdun 2019, wọn tun ji baba Balogun ikọ Super Eagles tẹlẹ, Mikel Obi gbe ni Jos ṣugbọn awọn ọlọpaa tu u silẹ nigba to ya. Iya agbabọọlu mii, Samuel Kalu naa tun ko sọwọ awọn agbebọn ni Aba, ipinlẹ Abia lọdun to kọja. Lẹyin ọjọ mẹfa to lo lakata awọn ajinigbe ni wọn to da a silẹ. Ko tun pẹ rara ti wọn ji iya akọnimọọgba ikọ Super Eagles tẹlẹri, Samson Siasia gbe lọjọ kẹẹdogun oṣu keje ọdun 2019. Lẹyin bi oṣu meji ati aabọ ni awọn ajinigbe ti fi iya rẹ silẹ."	https://www.bbc.com/yoruba/54956241
entertainment	BB Naija: Kí ló pa Elisha Abbo, Leycon àti Naira Marley pọ̀, tí àríyá yóò fi wáyé?	"Inu ẹni kii dun, ka pa mọra ni ọrọ awọn ololufẹ Olalekan Agbeleshebioba, ti sps eeyan mọ si Leycon, to gbegba oroke ninu asekagba idije BB Naija fun tọdun 2020. Idi ni pe Senator to n soju ẹkun idibo Ariwa Adamawa, Elisha Ishaku Abbo ti kede pe oun fẹ se apejẹ ati ayẹyẹ idawọ idunnu pẹlu Leycon to jawe olubori naa. Ninu fidio kan to gba ori ayelujara kan bayii, ni Sẹnatọ Abbo ti kede pe, nitori oun se agbatẹru fun Leycon, o di dandan ko jawe olubori ninu idije naa. ""Gbogbo ẹyin ololufẹ Leycon, ẹ sunmọ lonii bi ka dijọ se ariya. Mo ti sọ fun yin pe Lecon n gbe owo ile BB Naija bọ wa sile, o si ti de bayii. Nitori naa, ẹyin ti Naira Marley, nibo lẹ wa? O ya, a n lọ silu Eko lọ se ariya, Naira Marley, o ya sunmọ ibi, jẹ ka ls se ariya fun Lekan ooooo."" Bẹẹ ba si gbagbe, Sẹnatọ Abbo yii ni ẹnu n kun lati ọdun to kọja lori ẹsun pe o lu obinrin kan ninu ile itaja, ti fidio naa si gba ori ayelujara kan. Amọ ọjọ Aje ni iroyin gbalẹ pe, ile ẹjọ giga ilu Abuja ti ni ki Sẹnatọ Abbo yii lọ san miliọnu lọna aadọta naira fun obinrin naa, ti Abbo fiya jẹ. Lẹyin wakati mẹrinlelogun ti idajs naa waye, ni akọtun fidio miran tun lu sori ayelujara ninu eyi ti Sẹnatọ Elisha Abbo ti n kesi Naira Marley pe kawọn lọ silu Eko, ls se ariya fun Lekan. Ibeere ti ọpọ eeyan wa n beere ni pe, ki lo pa Sẹnatọ Elisha Abbo, Naira Marley ati Lekan pọ? Saaju la ti mu iroyin wa fun yin pe, ile ẹjọ giga ilu Abuja, to wa ni Maitama, ti dajọ pe ki sẹnetọ to n ṣoju ẹkun idibo Ariwa Adamawa, Elisha Abbo, san aadọta miliọnu Naira, gẹgẹ bi owo itanran, fun oṣiṣẹ ile itaja kan to  fi iya jẹ. Oṣu karun-un, ọdun 2019 ni fidio kan jade sori ayelujra, to si ṣafihan bi Sẹnetọ Abbo ṣe n ko igbaju, igbamu fun obinrin kan ni ṣọọbu ti wọn ti n ta awọn eroja ibalopọ nilu Abuja. Ọpọlọpọ ọmọ Naijiria lo koro oju si ihuwasi sẹnetọ naa. Eyi mu ki ọrọ naa de ileeṣẹ ọlọpaa, ti wọn si kọkọ gbe e lọ si ile ẹjọ majisireti kan ni agbegbe Zuba, nilu abuja. Ṣugbọn, adajọ ile ẹjọ naa, Abdullahi Ilelah, wọgile ẹjọ naa, lẹyin ti Abbo kọwe pe oun ko ni ẹjọ kankan latiu jẹ. Arabinrin naa, Osinibibra Warmate, pẹlu iranlọwọ awọn agbẹjọro rẹ, pe ẹjọ miran si ile ẹjọ giga ilu abuja, ti wọn si fi ẹsun kan Sẹnetọ Abbo pe o tẹ ẹtọ rẹ mọlẹ. Onidajọ ile ẹjọ giga naa, Samira Bature si ti dajọ pe ki Sẹnets Abbo san miliọnu lọna aadọta Naira fun arabinrin Warnate, lati fi tu u ninu."	https://www.bbc.com/yoruba/afrika-54331071
religion	Coronavirus: Ẹ wo ọ̀nà tí àjàkálẹ̀ àrùn gbà mú àyípadà bá ìlànà ìjọ́sìn ní Ṣọ́ọ́ṣì àti Mọ́ṣálásí	Covid-19 ti awọn eniyan mọ si Coronavirus ti mu ayipada ba bi awọn eniyan ṣe n ṣe ẹsin kaakiri ile ijọsin awọn ọmọlẹyin Kristi lagbaye ati mọsalasi. Awọn ọmọlẹyin Kristi ati musulumi ni Saudi Arabia, Iran, Britain, Palestine, Pakistan, Tajikistan, Singapore ati Ghana ni wọn ti kilọ fun, lati yẹra kuro ni awọn ile ijọsin lati dẹkun itankalẹ aarun naa. Ọpọlọpọ awọn orilẹede lagbaye lo ti kilọ fawọn eniyan lati sọra fun bi wọn ṣe n kini ati bi wọn ṣe n jẹun lasiko yii. Saudi Arabia gbegile Umurah fọdun 2020: Ijọba ilẹ Saudi Arabia ti gbekile Umurah fun saa yii lọna ati gbogun ti arun Coronavirus. Umarah ni wọn n pe ni Hajj kekere ti awọn eniyan ma n wa fun to yatọ si irinajọ lọ si Mecca ti o ma n waye lọdọọdun. Agbẹnusọ fun minisita fun ọrọ abẹle lorilẹede naa ni, awọn n gbe igbeṣẹ naa lati ṣe atilẹyin fun igbesẹ ijba ilẹ naa ati ti agbaye lati wa ojutu si aarun naa. Nibayii eniyan meji lo ti lugbadi arun naa ni Saudi Arabia. Palestine wọgile irinajo afẹ sibudo ti wọn bi Jesu si: Ile ijọsin to wa ni Bethlehemu ti ọgọọrọ eniyan ma n lọ lọdọọdun, ti awọn ọmọlẹyin Kristi ti ma n ṣe ọjọ ibi Kristi ni wọn ti ti pa bayii, lati koju arun Coronavirus. Eyi ko ṣẹyin bi eniyan mẹrin ṣe lugbadi arun naa lorilẹede naa. Ijọba Palestine ti paṣẹ pe ki wọn ti gbogbo ile ijọsin, mọsalasi ati ile itura lọna ati dena awọn arinrinajo, ki wọn mase wọ orilẹede naa. Iran fofin de lilọ mọsalasi fun irun janmọ lọjọ Jimọ: Orilẹede Iran ti wọgile lilọ si mọsalasi ni Ọjọ Eti lati lọ gbadura lọna ati dena aarun naa. Kaakiri awọn ilu nla to wa lorilẹede ni wọn ti ti mọsalasi ni Ọjọ Eti. Aarẹ ilẹ Iran ni aarun naa n ṣe eniyan bi ala ni ati wi pe eniyan mejilelaadọrun lo ti ku nitori Coronavirus. Tajiskistan ni ki awọn muslumi gbadura ni ile wọn: Tajiskistan ti ko i tii ni aarun Coronavirus ti kilọ fun awọn eniyan wọn lati gbadura nile. Orilẹede to ni awọn eniyan to le ni miliọnu mẹsan ni ọpọlọpọ awọn eniyan to jẹ ẹlẹsin musulumi. Bakan naa ni wọn ti ti ibode wọn pẹlu China ati Afganistan, bẹẹ ni wọn ti kọ lati jẹ ki awọn ara ilẹ South Korea, Iran tabi Italy wọ orilẹede wọn. Kò sí Ounjẹ Alẹ Oluwa mọ ni Ile Ijọsin Aguda ni Ilẹ Gẹẹsi Ile Ijọsin Aguda ti kilọ fun awọn ọmọ ijọ wọn lati sọra fun pipin Ounjẹ Alẹ Oluwa ni ile ijọsin nitori ewu itankalẹ aarun Coronavirus. Adari Ijọ Ajuda ni ile Gẹẹsi ti fi atẹjade ati eto lede bi wọn yoo ṣe ma a ṣe ẹsin lorilẹede naa. Bakan naa ni wọn paṣẹ fun ẹnikẹni to ba wukọ abi to n sin lati joko sile wọn, ki wọn ma si gba aago ti wọn fi n pin ounjẹ alẹ oluwa. Bakan naa ni ẹgbẹ awọn musulumi nilẹ Gẹẹsi naa paṣẹ fun awọn musulumi tẹle ofin ijọba lori ajakalẹ aarun Coronavirus ati ọna ati dena rẹ. Oye awọn ti aarun naa ti ran ni Ilẹ Gẹẹsi ti jẹ ọgọrun ati mejidinlogun (116).	https://www.bbc.com/yoruba/media-51764600
health	Coronavirus: Ẹ̀kọ́ márùn ún tí orílẹ̀-èdè àgbáyé lè kọ́ lára Naijiria lórí ìdènà àjàkálẹ̀ àrùn	Arun Coronavirus ti tan de orilẹ-ede mẹrinlelaadọfa lagbaye lati igba to ti bẹ silẹ nilu Wuhan, lorilẹ-ede China lọdun 2019. Lara awọn orilẹ-ede ti arun naa ti ra pala wọ ni Naijiria, eyi to ko ibẹru sọkan ọpọ eeyan, ti ọpọ ọmọ orilẹ-ede yii  si lero pe ijọba kọ ni le kapa rẹ itankalẹ arun naa. Ṣugbọn o jẹ ohun iyalẹnu pe ijọba ṣe akitiyan ti ko kere lati kapa arun naa to bẹ gẹẹ, ti ajọ eleto ilera agbaye, WHO fi gboṣuba kare fun Naijiria fun akitiyan rẹ. Iwọnyi si ni awọn ẹkọ marun un ti awọn orilẹ-ede mii lagbaye n kọ lara Naijiria nidi aṣeyọri rẹ lati kapa arun ọhun. Akitiyan awọn ileeṣẹ iroyin: Lati igba ti iroyin ti kede pe ọmọ orilẹ-ede Italy kan ko arun naa wọ Naijiria, ni awọn ileeṣẹ iroyin to ṣe e fọkan tan, bii ileeṣẹ BBC atawọn ileeṣẹ iroyin miran ti n ṣe ifitonileti iroyin nipa arun ọhun. Ojumọ kan ko nii mọ ki ileeṣẹ BBC ma gbe iroyin bo ba ṣe n lọ nipa Coronavirus sita, bẹẹ naa ni wọn n ṣe idanilẹkọ fun awọn eeyan nipa bi wọn ṣe le dabo bo ara wọn, bi wọn ṣe le ṣe imọtoto ara ati bẹ bẹ lọ. Ohun kan gbogi ti awọn ileeṣẹ iroyin naa n tẹnu mọ, ni bi eeyan ṣe le pa ara rẹ mọ nipa lilo ọṣẹ lati fọwọ ẹni ni igba de igba, atawọn nnkan miran to yẹ fun eeyan lati ṣe, ki arun naa le jinna si wa. Ileeṣẹ ẹrọ ibanisọrọ ṣe ipade lori itakun agbaye: Ni kete ti arun naa tan de Naijiria ni ọkan gboogi lara awọn ileeṣẹ ẹrọ ibanisọrọ, MTN, ṣe adinku si bi awọn eeyan ti kii ṣe oṣiṣẹ, wọn ṣe n wọle sinu ile iṣẹ wọn, eyi ni Yellow Drome to wa nilu Eko. Bakan naa, iroyin kan sọ pe awọn alaṣẹ ileeṣẹ naa fiwe ransẹ si awọn ileeṣẹ mii ti wọn n ba ṣiṣẹ pe, idaduro ti de ba ipade ojukoju ti wọn maa n se loore-koore, ti wọn si sun awọn ipade wọn si ori itakun agbaye. Arakunrin kan, Michael Adeniran sọ pe wọn ko gba oun laye lati wọle sinu ọgba ileeṣẹ naa, to si fi kun pe, wọn ni igbeṣẹ naa ko ṣẹyin ikede nipa arun Covid-19 lati ọdọ ileeṣẹ eto ilera Naijiria. Awari kanmọ n kia nipa awọn to ba ẹni to ko arun ọhun wọ Naijiria: Ko pẹ ti arun naa de Naijiria ti ijọba ipinlẹ Eko bẹrẹ igbeṣẹ lati ṣawari gbogbo awọn eeyan to wọ ọkọ baalu kan naa pẹlu ọmọ ilẹ Italy, to ko arun naa wọn Naijiria. Ko pẹ si asiko naa ti kọmiṣọna feto ilera ipinlẹ Eko, Akin Abayomi  kede pe, wọn ti ṣawari awọn meji ti wọn n wa, ti wọn wa ninu ọkọ baalu ilẹ Turkey to gbe ọgbẹni naa wa si papakọ ofurufu ilu Eko. Koda, wakati mẹrinlelogun si igba ti wọn kede pe wọn n wa awọn eeyan naa ni ijọba Eko ṣawari wọn, ti wọn si fi wọn pamọ fun ayẹwo ati itọju. Kiko ọgọrun eeyan pamọ fun iyasọtọ ati itọju: Ko din ni ọgọrun eeyan to ba ọmọ ilẹ Italy to ko arun Coronavirus wọ Naijiria, ti ijọba ko si ipamọ fun ayẹwọ ati itọju. Ṣaaju ni ijọba ipinlẹ Eko ti kọ sọ pe o ṣoro lati wa awọn eeyan ọhun ri, nitori pe ọpọ ninu wọn ni ko fi ojulowo adirẹsi ile wọn silẹ. Ṣugbọn lẹyin iṣẹ takuntakun ti ijọba ilu Eko gunle, pẹlu iranlọwọ lati ọdọ ijọba apapọ, wọn ṣawari awọn eeyan naa. Gẹgẹ bi ọrọ ti kọmiṣọna feto ilera Eko sọ, awọn eeyan mọkandinlọgọjọ lo wa ninu ọkọ baalu naa, awọn mẹfa si ṣalabapade rẹ nile itura to wọ si, ti awọn marundinlogoji mii tun ṣalabapae rẹ nile iṣẹ to ṣabẹwo si ni ipinlẹ Ogun. Sise ayẹwo irufẹ́ kokoro Coronavirus to wọ Naijiria: Orilẹ-ede Naijiria ni orilẹ-ede akọkọ lagbaye ti wọn ti kọkọ ṣe ayẹwo irufẹ kokoro Coronavirus to wa lara ẹni to ko wọ Naijiria, ti wọn si ri pe iru rẹ naa lo kọkọ ṣẹyọ nilu Wuhan, ti arun ọhun ti bẹ silẹ. Aṣeyọri nla ni eyi jẹ nitori ọpọ lo gbagbọ pe, orilẹ-ede Naijiria ko koju oṣuwọn to nipa iwaadi ijinlẹ nipa eto ilera.	https://www.bbc.com/yoruba/afrika-51867712
health	Coronavirus Cases in Africa: Àráàlú ló kù, ìjọba ń tiraka lórí àrùn Coronavirus	Oludasilẹ ati Pasitọ Agba Ijọ Daystar Christian Centre, Sam Adeyemi ti kesi awọn araalu lorilẹede Naijiria paapaa ni ipinlẹ Eko lati tẹle aṣẹ ijọba lori arun Coronavirus. Pasitọ Adeyemi fi ero rẹ han lasiko ifọrọwanilẹnuwo lori  ẹrọ ikansiraẹni ti BBC News Yoruba. Adeyemi ni ijọba n tiraka lati ri wi pe wọn sa gbogbo ipa wọn lati gbogun ti itankalẹ arun Coronavirus lorilẹede Naijiria, amọ awọn eniyan ko kọ ibi ara si gbogbo ilakalẹ ijọba lori yiyago fun ara ẹni ati fifọ ọwọ loorekoore. O ni o ku diẹ kaato pẹlu bi ijọba se jẹ ki ofin konile-o- gbele rọlẹ ni ipinlẹ Eko, eleyii to ni o jẹ ki awọn eniyan kọ lati tẹlẹ gbogbo eto ti ajọ eleto ilera ti la kalẹ fun awọn eniyan lati ri wi pe arun Coronavirus ko tankalẹ ju bo ṣẹ lọ. Pasito Ijọ Daystar Christian Centre parọwa si ijọba wi pe ki wọn jẹ ki ofin konile o gbele ọlọjọyipo o pada lati le dẹkun itankalẹ arun Coronavirus nitori orilẹede Naijiria ko ni eto ilera to peye lati koju arun Coronavirus to ba ju bo ṣe lọ. Oludasilẹ ati Pasitọ Agba Ijọ Daystar Christian Centre, Sam Adeyemi tun ti fi idi rẹ mọlẹ wi pe imọ ẹrọ 5G ko ni nkan ṣe pẹlu arun Coronavirus. Pasito Sam Adeyemi ni iwe itan ni ohun ti ri ka wi pe ajakalẹ arun ti sẹlẹ ri lorilẹede Naijria ni bi ẹgbẹrun ọdun sẹyin ti o si pa ọpọlọpọ eniyan. Wọn fikun wi pe, nigba ti iṣẹlẹ yii ṣẹlẹ ko i tii si imọ ẹrọ kankan, bẹẹ ọpọlọpọ ẹmi si lọ si ajakalẹ arun naa. Nitori naa ni Adari ijọ Daystar Christian Centre, Sam Adeyemi naa wa rọ awọn eniyan lati fẹran ara wọn nitori ifẹ ni akoja ofin.	https://www.bbc.com/yoruba/media-52636475
politics	Ààrẹ Muhammadu Buhari tí ṣe àtúntò àwọn mínísíta rẹ̀	Ààrẹ Muhammadu Buhari tí buwọ́lu àtúntò àwọn ọmọ ìgbìmọ̀ aláṣẹ ìjọba tó yàn sípò ni ọjọ́ kọkànlélógún, ọdún 2019. Nínú àtẹ̀jáde kan sì àwọn ọmọ ìgbìmọ̀ aláṣẹ nínú ìpàdé tó wáyé lọ́jọ́ru, ọjọ́ kini oṣù Kẹ̀sán, ni ààrẹ̀ tí kéde ayipada ọhun. Atẹjade naa ni Mohammad Sabo Nanono to je mínísíta fún iṣẹ́ ọ̀gbìn àti ìdàgbàsókè ìgbèríko àti ónímọ̀ ẹ̀rọ Sale Mamman tó jẹ́ mínísíta ọ̀rọ̀ àmúșagbára, n kúrò nínú ọmọ ìgbìmọ̀ aláṣẹ ìjọba. Bákan náà ni mínísíta fún ètò àyíká, Mohammed Mahmood Abubakar yóò lọ gba iṣẹ́ mínísíta ètò ọ̀gbìn àti ìdàgbàsókè àyíká. Nígbà tí onímọ̀ ẹ̀rọ Abubakar Aliyu yóò bọ́ si ipò mínísíta iná àmúșagbára. Àtúntò ààrẹ yìí kò sẹ́yìn ìlànà ìjọba Muhammadu Buhari tó má ń ṣe àtúnyẹ̀wò àwọn iṣẹ́ ìjọba nípa bí àwọn ọmọ ìgbìmọ̀ ṣe má ń ṣe ìpàdé àti ìpàgọ́ láti fikulukù. Ó fi kún pé ìpàdé yìí lọ jẹ̀ kí àwọn rí ibi tí ìdàgbàsókè de ba, ti àwọn ìhà tó kú díẹ̀ káàtó fún àti ọ̀nà láti mú ìdàgbàsókè bá ètò ọ̀rọ̀ ajé àti láti mú ojúlówó àṣeyọrí bá àwọn ọmọ Nàìjíríà. Ó pari atgẹjade naa pé ní àìpé yìí ìjọba yóò yàn àwọn ènìyàn tuntun láti rọ́pò àwọn ayé tó ṣì sílẹ̀ ni ìlànà tí òfin fi lélẹ̀	https://www.bbc.com/yoruba/media-58414514
religion	Ọba Charles gbarata lórí ọ̀wọ́n oúnjẹ àti ebi tó gbòde lásìkò ọdún Keresimesi	Ọba ilẹ Gẹẹsi, Ọba Charles Kẹta ti fi ọrọ ikinni ọdun Keresimesi akọkọ lede gẹgẹ bii ọba ilẹ naa. Ninu ọrọ ikini naa lo ti mẹnuba bi nnkan ṣe wọn gogo nilẹ ọhun ati lagbaye. O ni oun mọ pe ọpọ awọn araalu ni ko rọrun fun lati tọju awọn ẹbi wọn lasiko yii. Ninu ọrọ ọdun naa to sọ nile ijọsin St George’s Chapel to wa nile nla Windsor Castle, ni Ọba Charles Kẹta ti gboriyin fun iya rẹ fun awọn ohun to gbe ṣe lasiko to wa loke eepẹ. Ọba Charles Kẹta ni “Mo fẹ dupẹ lọwọ awọn oninu ire to fun awọn eeyann lounjẹ atawọn ẹbun mii lasiko ọdun yii.” O tun sọrọ ifẹ ti awọn ọmọlẹyin Kristi fi n han si awọn ẹlomiran lasiko pọpọ-ṣinṣin ọdun. Ọba Charles Kẹta ni “Mo dupẹ lọwọ ẹyin araalu fun ifẹ ti ẹ fi han si emi atawọn ẹbi mi.” “Akoko ọdun Keresimesi ṣe pataki si awa to ti padanu awọn ololufẹ tabi ẹbi wa, gbogbo igba ti ọdun naa ba n waye ni a maa n saaro wọn.” O tun dupẹ awọn ọmọ ogun fun bi wọn ṣe n daabo bo araalu, to fi mọ awọn oṣiṣẹ pajawiri, oṣiṣẹ eto ilera atawọn olukọ. Lẹyin naa lo gba awọn araalu niyanju lati maṣe sọ ireti nu nitori oniruru awọn ohun to n ṣẹlẹ kaakiri agbaye. Ọdọọdun ni ọba ilẹ Gẹẹsi maa n fi ọrọ ikinni ranṣe si awọn eeyan rẹ, wọn ti n ṣe bẹẹ bayii o ti le ni aadọrun ọdun.	https://www.bbc.com/yoruba/articles/c9e4v81x9m0o
sports	Àlá àti ìlépa mi láti gba ife ẹ̀yẹ ‘World Cup’ ti dópin – Cristiano Ronaldo	Gbajumọ ẹlẹsẹ ayọ ọmọ orilẹede Portugal, Christiano Ronaldo ti sọ pe ala to ga julọ ti oun ni ni lati rii pe orilẹede Portugal pẹlu wa lara awọn orilẹede ti wọn n darukọ wọn pẹlu gbigba ife ẹyẹ agbaye.\nCristiano Ronaldo sọ eyi ninu ọr to fi soju opo ayelujara rẹ gbogbo lọjọ Aiku lẹyin ti Portuga fidirẹmi kuro ni idije ife ẹyẹ agbaye Qatar 2022 lọjọ Satide.\nIgba akọkọ niyi ti Ronaldo yoo sọrọ lẹyin ijakulẹ ikọ Portugal lọwọ Morocco. Ronaldo ni ala naa dopin lọjọ Satide amọ eyi ko yi ifọkansin oun fun orilẹede Portugal pada, biotilẹjẹ wi pe oniruru ọrọ alufansa leti oun ti gbọ.\nO ni lootọ oun ti gba oniruuru ami ẹyẹ kaakiri agbaye ati lorilẹede Portugal pẹlu ṣugbọn ko si eyi to le dabi ki Portugal gba ife ẹyẹ agbaye loju oun. “Mo ja fun un. Mo ja fun ala rere yii. Ni idije marun un, mo gba goolu wọle ni ide ife ẹyẹ agbaye laarin ọdun mẹrindinlogun ti mo fi wa pẹlu awọn odu agbabọọlu pẹlu atilẹyin ẹgbẹlẹgbẹ awọn ọmọ orilẹede Portugal. Mo fi gbogbo ẹmi mi silẹ fun un. Mi o fi igba kọọkan sinmi ala yii.\n“Amọṣa, fun ibanujẹ ọkan mi, ala yii dopin lana...” Morocco na Portugal pẹlu ami ayo kan si odo lọjọ Satide lati tẹ siwaju si ipele to kangun si aṣekagba. Igba akọkọ si niyi fun orilẹede kankan ni Afrika lati de ipele naa.\nKo daju pe Ronaldo yoo le tun kopa mọ ni idije ife ẹyẹ agbaye pẹlu bi o ṣe jẹ wipe yoo ti le lẹni ọdun mọkanlelogoji nigba ti idije miran yoo ba fi waye lọdun 2026.	https://www.bbc.com/yoruba/articles/c3g1218nypdo
religion	Prophet Muyideen Kasali: Ìjà ti parí láàrín wòlíì Kasali àti Bunmi Olasehinde tó jẹ́ ìyàwó rẹ̀ àkọ́kọ́	"Gbajugbaja ajihinrere ati Wolii, Muyideen Kasali ati iyawo rẹ aarọ, Bunmi Olasehinde ti pari ija to wa laarin wọn. Gẹgẹ bii ohun ti Wolii naa sọ, ọdun mẹta gbako ni tọkọtaya ọhun fi tuka ki ija to pari. Tọkọtaya naa fi ẹri ifẹ wọn han ni gbagede isọji ita gbangba kan, nibi ti Wolii Kasali ti pe obinrin naa jade si ori aga iwaasu, to si fi ọwọ kọ ni ọrun. Lẹyin naa ni Kasali sọ fun obinrin naa pe ""ṣe o mọ pe mo ni ifẹ rẹ gidi"" ti obinrin ọhun si fesi pe oun naa nifẹ Wolii Kasali. Kasali wa sọ fun obinrin naa pe ""oo ni ṣe bẹẹ mọ abi?"" iyawo rẹ ọhun si fesi pe ""mi o ni ṣe bẹẹ mọ, ẹyin naa o ni ṣe bẹẹ mọ."" Inu idunnu ati ayọ ni awọn ololufẹ mejeji ọhun fi pari ija wọn loju gbogbo awọn eeyan to peju sibi ipade naa, ti wọn si tun fi ẹnu ko ara wọn lẹnu. Ki lo ti kọkọ ṣẹlẹ? Bi ẹ ko ba gbagbe, ṣaaju ni Wolii Kasali ti kọkọ sọ oriṣiriṣi ọrọ nipa iyawo rẹ naa lẹyin ti aarin wọn daru. Lara awọn awọn ohun to sọ ninu ifọrọwerọ pẹlu BBC Yoruba ni bi ija ṣe waye laarin wọn, ohun to ṣokunfa ija naa ati bi oun ṣe ni iyawo keji. Lẹyin ija to waye laarin awọn mejeeji ni Kasali fẹ iyawo miran, iyẹn orekelẹwa, Dolapo Awosika. Nigba to n sọrọ ṣaaju nipa iyawo rẹ keji ọhun, Kasali sọ pe oun fẹran iyawo oun akọkọ, iyẹn Bunmi ti wọn ṣẹṣẹ pari ija yii, ati pe kii ṣe oogun ni oun fi de Dolapo mọlẹ gẹgẹ bii ahesọ ọrọ ti awọn kan n gbe kiri. Nipa Dolapo naa, Kasali ni o jẹ ẹni ti Ọlọrun ran si oun, oun ko si le ju angẹli oun nu. Lẹyinorẹyin, ija ti pari laarin Wolii Kasali ati aya rẹ akọkọ. Pupọ awọn ololufẹ Wolii naa lo si ti n ki awọn mejeeji ku oriire igbesẹ tuntun ti wọn ṣẹṣẹ gbe ọhun. Bo tillẹ jẹ pe afọju ni Wolii Kasali, ti wọn si bi i sinu idile Musulumi, ṣugbọn wọn ko bii gẹgẹ bii afọju, o si jẹ ọkan gboogi lara awọn Wolii ti ọpọ eeyan gbagbọ pe agbara Ọlọrun n bẹ pẹlu rẹ lasiko yii."	https://www.bbc.com/yoruba/afrika-56281924
politics	Open Grazing Ban: Gómìnà Akeredolu ní darandaran tó bá da ẹran nígboro yóò fojú winá òfin	Gomina ipnlẹ Ondo, Oluwarotimi Akeredolu ti kllọ fun ẹgbẹ awọn darandaran, Myetti Allah pe wọn ko gbọdọ tafa si ofin to de dida ẹran ni ipinlẹ Ondo. Gomina Akeredolu ninu atẹjade to fi lede ni ẹnikẹni to ba tapa si ofin ki wọn ye e da ẹran kaakiri igboro yoo fi oju wina ofin. O ni ofin naa yoo mulẹ ju bi wọn ṣe lero lọ, ti ẹnikẹni ba rufin naa. ''Ko ni si aye fun awọn ọdaran lati lo ọnakọna to wu wọn lati ṣiṣẹ ibi ni ipinlẹ Ondo.'' ''Ijọba ipinlẹ Ondo ri fidio kan ti ẹgbẹ awọn darandaran Myetti Allah fi lede, gba ọwọ akọwe ẹgbẹ naa, Saleh Hassan. ''Ninu fidio naa ni wọn ti fi lede pe awọn darandaran n hu iwa ọdaran nitori iya ati iṣẹ to n ba awọn eniyan wọn finra.'' ''Wọn sọ ninu fidio naa pe awọn gaju ofin ipinlẹ kankan lọ, to fi mọ ti ijọba apapọ'' Amọ ijọba ipinlẹ Ondo ninu esi wọn sọ wi pe ko si ẹya kan tabi ede kan to gaju ofin lo, nitori naa ẹnikẹni to ba rufin, yoo jẹ iya rẹ. ''A ko ni fi aye gba ki awọn onilẹ di ẹru ni ilẹ baba wọn nitori awọn ọdaran darandaran ti ko ni ifẹ si gbigbe pẹlu awọn eniyan ni alaafia.'' ''Awọn ara ipinlẹ Ondo fẹran alejo, amọ wọn ko ni fi aye gba ki awọn darandaran gbakoso ilẹ wọn, ki wọn si ma a fi iya jẹ awọn agbẹ.'' Ọjọ Kini, Oṣu Kẹsan ni gomina ipnlẹ Ondo, Oluwarotimi Akeredolu buwọlu ofin to dena dida ẹran kaakiri ipinlẹ Ondo.	https://www.bbc.com/yoruba/afrika-58511395
religion	Oluwo of Iwo God festival: Mí ò bínú sí àwọn olórìṣà àmọ́...	"""Mò ń ṣe Ọdun Ọga mi ni, Ọga kan ṣoṣo ti mo ni ni Ọlọrun Ọba, ko si si igbakeji fun Ọlọrun."" Oluwo ti ilu Iwo, Ọba Abdulrasheed Akanbi ti fesi si ọrọ awọn ẹlẹ sin ibilẹ ati awọn ologboni to n tahun sii pe ayẹyẹ ọdun Ọlọrun Ọba to ṣe to wa n fi tabuku awọn Ọba yoruba ku diẹ kaato. Oluwo fesi nigba to n ba BBC Yoruba sọrọ lẹkunrẹrẹ lati fesi si ohun ti awọn ẹlẹsin ibilẹ n sọ. O sọ pataki ayẹyẹ Ọdun Ọlọrun Ọba to gbe kalẹ ati bo ṣe tako igbagbọ awọn oloriṣa nipa Ọba ilẹ Yoruba. ""Ọba Yorùbá nìkan ni wọ́n máa ń kí bí wọ́n ṣe ń kí Ọlọ́run, Ọlọrun ni Ka-bi-ọ-ko-si"". O ni Ọlọrun Ọba gangan lo maa n yan Ọba ati pe latọrun leeyan ti maa n gbe ori Ọba waye kii ṣe pe igba to daye tan ni wọn yan an gangan. Oluwo ti yó tán, ó ń wá bẹ́kùn bẹ́kùn kiri, àwọn òrìṣà tó ń tàbùkù ṣì ń wò ó lọ́wọ́- Ọba Ogboni ìwásẹ̀ Ayẹyẹ ìwúyè Grand Mufti wáyé ní Iwo, ọ̀pọ̀ adarí ẹ̀sìn Islam péjú Oluwo sọ f'Aláàfin pé k'Olorì máa dádé Ìgbà mẹ́rin tí ọ̀rọ̀ Oluwo dá awuyewuye sílẹ̀ Wo òkè ìṣẹ̀mbáyé Abanijorin yìí l'Ekiti tó máa ń bá ọ̀kọ̀ rìn lójú pópó tó tún ní ilé ìwòran orí ìtàgé nínú rẹ̀ ""Too bá lórí Ọba, oo lee de ibẹ, Ọlọ́run ò lè gbà kí wọ́n yàn ọ́, àtọ̀run lèèyàn tí ń gbé orí Ọba wá sáyé. ""Ọdún Ọ̀gá mi, Ọlọ́run tó ni mí lèmi ń ṣe"". Oluwo ti Iwo ni oun ko ni nkankan pẹlu awọn oloriṣa amọ koko ọrọ toun ni pe ki wọn ma ṣe gbe ọba si abẹ wọn. ""Ọlọrun Ọba kìí ṣe Òrìṣà Òkè, “Ẹni Orí ṣáà dá” gan ni ìtúmọ Òrìṣà, eyi to tumọ si pe eeyan lo da oriṣa"". Ninu ifọrọwanilẹnuwo yii, Wolii nla kan ni ilu Akure to ba Oluwo pe nibi Ọdun ọhun ni ninu itan oun ko tii ri ilu kan tabi Ọba kankan to ya ọjọ kan sọtọ lati yin Ọlọrun, ""eleyi jẹ akọkọ"". O si n rọ awọn Ọba to ku naa ki wọn kọ oriṣa silẹ ki wọn sin Ọlọrun Ọba. Ọ̀pọ̀ arìnrìnàjò jóná, àwọn mìí tún farapa nínú ìjàmbá ọkọ̀ ní Okitipupa Kwam 1 dá àwọn tó ń wọ́ ọ tuurutu nílẹ̀ pé ó jẹ́ gbèsè dollar iṣẹ́ orin kan l'Amẹ́rika Ìjọba Buhari, tí ẹ bá fẹ̀ yanjú ọ̀rọ̀ yìí ẹ jẹ́ kí Igboho lọ tọ́jú ara rẹ̀ ní Germany ná - Agbẹjọ́rò Bó ṣe òṣèlú náà ló gbà, a léè fi wo ọ̀rọ̀ Sunday Igboho - Abubakar Malami Wọ́n ní mo máa ń lọ bá ìyá tó bí mi sùn ní gbogbo ọjọ́ Tuesday, àṣírí ti tú, àwọn náà ti ń fojú balé ẹjọ́ o! - Genesis"	https://www.bbc.com/yoruba/59257776
politics	Prince Philip: Wọ́n yìbọn sókè káàkiri Ilẹ̀ Gẹ́ẹ̀sì láti ṣẹ̀yẹ Duke ti Edinburgh	"Ayẹyẹ ṣì ń tẹ̀síwájú fún ìsìnkú ọmọọba Philip tó jẹ́ Duke ti Edinburgh nípa bí wọ́n yóò ṣe yìnbọn sókè kákìkiri ilẹ̀ gẹ̀ẹ́sì, ní Gibralter ati lori ọkọ̀ ìjà ojú omi. Ọmọọba Philip, tó jẹ́ ọkọ ọbabinrin ilẹ̀ gẹ̀ẹ̀sí Elizabeth kejì fún ọdún mẹ́tàléláàdọ́rin kú ní ọjọ́ Eti, ọjọ́ kẹsàn, oṣù kẹrin ọdún 2021. Philip ẹni ọdún mọ́kàndínlọ́gọ́rùn ni ó ṣe ìjọba ni inú ìtàn ọba  ilẹ̀ Gẹ̀ẹ̀sí. Àwọn ọmọogun yóò yin ìbọn mọ́kanlélógójì láàrín ìṣẹ́jú kan látimaago mejìlà ọsan ni ìlú London, Edinburgh, Cardiff, àti Belfast, gẹ́gẹ́ bi ilé iṣẹ́ ààbò ilẹ̀ gẹ̀ẹ̀sì ṣe sọ. Awọn ọmọ ogun ojú omi fún ilé óba to fi mọ HMS Diamond ati HMS Montrose náà yóò yìnbọn ìkíni fún ayẹyẹ Duke to ṣiṣẹ́ gẹ́gẹ́ bi ọmọ ogun ojú omi lásìkò ogun àgbáyé ẹlẹkejì tó sì gba ipò oye gíga ""Lord High Admiral"" Ìbọn yìnyin yìí ni yóò waye loju iworan yin lórí ayélijara tí o si ṣe pàtàkì ki àwọn olùgbé ilẹ̀ gẹ̀ẹ̀sì máa wòó láti ilé."	https://www.bbc.com/yoruba/afrika-56700957
