entertainment	Baba Ijesha: Ọ̀rọ̀ àti ìwà Yomi Fabiyi lórí ìṣẹ̀lẹ̀ yìí kù díẹ̀ káàtó	"Damilola Adekoya tí gbogbo ènìyàn mọ̀ sí Princess Comedian, tí tún ké sí gbogbo ènìyàn láti ma wá ìdí ohun gbogbo dájú láti di òkodoro inú rẹ̀ mú. Ninu fidio mii to tun se jade, ni Princess ti sàlàyé bí ọ̀rọ̀ ṣe jẹ́ gan láti ibẹ̀rẹ̀ wá, paapaa nitori àwọn eeyan tó n sọ̀rọ̀ pé ""Báwo ni ènìyàn yóò ṣe má bá ọmọ sùn lábẹ́ òrúlẹ̀ òun fún ọdún méje, tí òun kò mọ̀?"" Adekoya ni, kò sí òtítọ́ kankan nínú ọ̀rọ̀ yìí nítorí kò sí ìgbà kankan tí òun sọ pé Baba Ijesha ń bá ọmọ náà sùn fún ọdún méjè. Àwọn tó n sọ pé ""báwo ni òun ko ṣe mọ pé irú nǹkan bẹ́ẹ̀ ṣẹlẹ̀ láti odidi ọdún méje ṣẹ́yìn, mó fẹ́ fi àsìkò yìí sọ fún yín pé, ọjọ́ tí ọ̀rọ̀ yìí ti ṣẹlẹ̀ ni mo ti mọ̀, sùgbọ́n kò sí ẹ̀rí."" Ó wa rọ gbogbo ènìyàn pe kí wọ́n ye tan irọ́ ká lórí ọ̀rọ̀ yìí nítori aburú tí ìṣẹ̀lẹ̀ yìí ti ṣe fún ọmọ kekere náà ti pọ jù. O ni àimọye àkọsílẹ̀ ni àwọn ọlọ́pàá ti ni ki ọmọ náà maa kọ, to si ni láti ọjọ́ àkọ́kọ́ lo ti sọ pe Baba Ijesha ba òun sùn. Bákan náà ni Princess tun sọ pé ọ̀pọ̀ lo n bèèrè fún ẹri bíi fọ́nran tó fihàn pé Baba Ijesha bá ọmọ náà sùn lóòtọ́. ""Ibèérè mi ni pé, gẹ́gẹ́ bi àgbàlagba, ṣe ẹ le gbe fótò ibi ti ẹyin àti olólùfẹ́ yín ti n ní nǹkan pọ̀ sita, báwo ni ẹ se wá n réti ki ń gbe ti ọmọde jáde"" Gbajúgbajà adẹ́rìnpòṣónú náà tun bẹnu àtẹ́ lu bí ọ̀kan nínú akẹgbẹ́ rẹ̀, Yomi Fabiyi ṣe n ṣe lórí ọ̀rọ̀ náà, ó ni ìwà to n hu àti àwọn ọ̀rọ̀ tó n sọ, jọ tí ẹni ti ko ronú jinlẹ̀ kí o tó máa sọ̀rọ̀. Adekoya ni baba Ijesha tún ń sọ fún òun láìpẹ́ yìí pé, ńigbà tí òun 'se lákọ̀kọ́ tí ọmọ náà wà ni ọdún méje, ààtọ òun kò le dọmọ, ""ọ̀rọ̀ yìí kò ṣe máá gbọ́ sétí."" Ó ni kò tọ̀nà kí àwọn ènìyàn máa wá àwáwí fún ǹkan tí kò dára, nǹkan ti kò dára, kò dára ni. ""Báwo ni mó ṣe fẹ́ gbé fọ́nran ibi ti àgbàlàgbà tí n bá ọmọ kékeré sùn fún odidi ọgbọ̀n ìṣẹ́jú"" Nínú ọ̀rọ̀ tírẹ̀, Iyabo Ojo ní ìdí tí àwọn fi ju fọ́nran ibi ti Baba Ijesha ti jẹwọ pé òun ṣe ẹ̀sùn tí wọ́n fi kan oun ni pé, Yomi Fabiyi sọ fún òun pé, òun bẹ Baba Ijebu wò, ó sí sọ fún òun pé òun kò ṣe. Nítorí rẹ̀ ni mo ṣe sọ fún Princess ko gbe fọ́nran náà síta. Àwọn òṣèré méjèèjì rọ àwón òbí láti jí gìrì sí ojúṣe wọ́n nítorí ọ̀pọ̀ àwọn tí wọ́n fọkan tan lábẹ́ òrùlé wọ́n, gan ló má n ṣe aburu pẹ̀lú àwọn ọmọbinrin àti ọkùnrin wọn."	https://www.bbc.com/yoruba/media-56926396
sports	Mane dá iná yá Kepa lábẹ́ lẹ́ẹ̀mejì bí Liverpool ṣe lu Chelsea lálùmọ́lẹ́ bíi bẹ̀m̀bẹ́.	Nkan ti baba fi ju ọmọ lọ ni ẹgbẹ agbabọọlU liverpool fi ọrọ ṣe pẹlu bi wọn ṣe din dundun iya goolu meji si odo fun Chelsea. Ifẹsẹwọnsẹ naa to waye nile Chlesea jẹ akọkọ ti wn yoo gba nibẹ lati igba ti saa bọọlu tuntun ti bẹrẹ. Sadi Mane agbawaju Liverpool lo jẹ goolu mejeeji to mu ki Liverpool gunke si ipo kẹẹta lori afara Liigi. Chelsea wa ni ipo ikẹwa bayi ti Arsenal asi n tọ Everton lẹyin ni ipo keji. Aṣiṣe meji lo ṣokunfa ifidirẹmi Chelsea ninu ifẹsẹwọnṣẹ naa. Akọkọ ni ti Christensen to gba kaadi pupa lẹyin to  fa Sane titi to fi ṣubu lasiko to n gbiyanju lati lọ jẹ ni ile Chelsea. Nitori eyi, eeyan mẹwa dipo mọkanla ni Chelsea fi gba ifẹsẹwọnsẹ naa ti eleyi si fun Liverpool lagbara lati wọle siwọn lara. Aṣiṣe ẹlẹẹkeji ni ti aṣọle Chelsea Kepa Arizzabalaga to jẹ ki Sane gba goolu keji wọle.	https://www.bbc.com/yoruba/ere-idaraya-54228940
sports	FIFA 2022 World cup qualifiers: Japan wọ́ Mongolia nílẹ̀ gẹrẹrẹrẹ pẹ̀lú góòlù mẹ́rìnlá sí òdo	Aṣe airijinna lairi abuke ọkẹrẹ, bẹẹsi ni  aileja nii jẹ ojude baba mi o de ihin. Owe mejeeji yii lo wa si ise nibi ifẹsẹwọnsẹ tani yoo kopa ni idije ife ẹyẹ agbaye World cup tọdun 2022. Boya ka kọkọ beere lọwọ yin pe ki lẹ o ṣe bi ẹ ba gbọ pe ninu ifẹsẹwọnsẹ bọọlu kan, orilẹede kan ni Afrika na iks Super Eagles pẹlu goolu mẹrinla si odo? Hmmm...bi ọrọ ṣe ri niyi nigba ti orilẹede Mongolia gba Japan lalejo. Nṣe ni Japan sọ ara wọn di alejo ọran mọ Mongolia lọwọ ti wọn si na wọn pẹlu goolu mẹrinla si odo. Takumi Minamino,  Agbabọọlu Liverpool ti wọn ya Southampton fun saa liigi Premiership to n lọ lọwọ nilẹ Gẹẹsi  wa lara awọn to gba goolu si awọn ninu ifẹsẹwọnsẹ naa. Goolu mẹta ni Yuya Osako to n gba bọọlu jẹun ni Werder Bremen gba wọle ni tirẹ. Awọn agbabọọlu Japan to tun gba bọọlu sinu awọn ni Sho Inagaki (meji), Junya Ito (meji), Kyogo Furuhashi (meji), Daichi Kamada, Hidemasa Morita Takuma Asano ti  Khash Erdene Tuyaa, agbabọọlu Mongolia naa gba ọkan si ile ara rẹ. Pẹlu esi ifẹsẹwọnsẹ yii, orilẹede Japan yoo kogoja lati kopa nibi idije ife ẹyẹ agbaye tọdun 2022 bi wọn ba lee fagba han orilẹede Myanmar. Ilu Chiba, lorilẹede Japan ni ifẹsẹwọnsẹ naa ti waye lẹyin ti ofin isede to wa nilẹ lorilẹede Mongolia mu ki ifẹsẹwọnsẹ naa o ma lee waye ni orilẹede naa. Ni ọjọ Aje ni  orilẹede Canada ti kọkọ naa orilẹede Caynan Islands pẹlu ami ayo mọkanla si odo. Orilẹede Mongolia wa ni ipo aadọwa (190) ninu atẹ igbelewọn awọn orilẹede to n gba bọọlu lagbaye labẹ ajọ FIFA.	https://www.bbc.com/yoruba/afrika-56580291
religion	Pastor Chris Oyakhilome Rapture Maths: Àlùfáà ìjọ Christ Embassy ṣe ìṣirò ìgbà tí Jesu yóò dé	"Oludasilẹ ijọ Loveworld Ministries ti ọpọ mọ si Christ Embassy, Pasitọ Chris Oyakhilome ti ṣalaye bi o ti ṣeeṣe ki ipe dun ti opin aye yoo si de. Pasitọ Oyakhilome sọ pe gbogbo eeyan ni lati wa ni imura silẹ nitori akoko naa ti sun mọle. Pasitọ Christ Embassy nigba to waasu ni ṣọọṣi rẹ ṣalaye fawọn ọmọ ijọ rẹ pẹlu ẹkọ iṣiro lorii iye igba to ku ti igbasoke yoo fi de ati idi ti wọn fi gbọdọ mura silẹ. Òṣèré méjì yìí ń fi ẹ̀wọ̀n runmú tóríi fíìmù ""Ife"" táwọn obìnrin ń bá ara wọn lòpọ̀ ""To ba jẹ pe ẹgbẹrun mẹta ọdun ni Jesu yoo lo ko to pada ni, a jẹ wi pe ẹgbẹrun un kan ọdun lo ku bayii ti yoo fi pada nitori o ti le lẹgbẹrun ọdun meji bayii ti Jesu ti pada lọ si ọrun"". Pasitọ Chris tun ni ''ṣugbọn bawo ni akoko naa ti sun mọ si, ẹ jẹ ki n ṣalaye rẹ fun yin lẹkunrẹrẹ.'' Alufaa Oyakhilome sọ pe igbasoke gan an ko ni apẹẹrẹ kankan ṣugbọn o le ṣẹlẹ nigba kugba. Pasitọ ijọ Christ Embassy yaworan sori patako lati ṣe iṣiro bi iṣẹlẹ igbasoke naa ti le ṣẹlẹ. Ninu aworan naa, o sọ nipa akoko ti Jesu kuro ninu tẹmpili lọdun 30AD ati igba ti wọn bi i laarin ọdun 4BC si ọdun 2BC lati fi mọ igba ti ipe yoo dun. Oyakhilome ni ''ti a ba wo o lati ọdun 30AD, ki a wo ẹgbẹrun ọdun meji lati igba naa, ọdun 2030 tii ṣe ọdun mẹwaa si asiko yii la n lọ bayẹn.'' O ni ko le ju aarin ọdun mẹwaa yii lọ ti ẹni ti a n reti yoo fi de. Wo igba mẹta ti Pasitọ Chris ni Jesus le pada de Alufaa Oyakhilome ṣalaye fawọn ọmọ ijẹ rẹ pe akoko kan ninu mẹta ti oun la kalẹ ni Jesu yoo de. ''Yala ọdun meje siwaju tabi sẹyin tabi laarin, o le wa jẹ ọdun mẹtadinlogun ti Jesu yoo pada de; ọdun meje fun ipọnju ati ọdun mẹwaa ti alatako Kristi yoo fi dide,'' Pasitọ Chris lo ṣalaye bẹẹ. O ni to ba jẹ pe ọdun meje siwaju ni, o tumọ si pe ọdun mẹta loku ti Jesu yoo fi de, ti o ba jẹ pe laarin in ni, ọdun mẹfa ati aabọ loku ti yoo fi de nitori oṣu mẹfa ti kọja ninu ọdun 2020, Pasitọ Chris ni o tumọ si pe ọdun mẹfa loku niyẹn ti Jesu yoo fi de. Ni ede kukuru, Alufaa Oyakhilome sọ pe ti Jesu ko ba pada de lọdun mẹta si asiko yii, o le jẹ wi pe ọdun mẹfa ni yoo de, ti dide rẹ ko ba tun ya lọdun mẹfa, ko le ju ọdun mẹwaa lọ si asiko yii. Ero awọn eeyan ṣọtọọtọ lori alaye ti Pasitọ Chris lori igba ti Jesu yoo pada de. Alufaa Oyakhilome ṣalaye siwaju sii pe awọn onimọ ijinlẹ naa mọ nipa akoko ti Jesu le de lo jẹ ki wọn maa gbero lati fun gbogbo eeyan to wa laye labẹ ajẹsara lọdun 2030 eyi ti wọn yoo fi ''chip'' si ara gbogbo eeyan. ''Ọdun 2030 lo wa lọkan ajọ GAVI ati MIT to n ri si ọrọ abẹrẹ ajẹsara, koda Eṣu gan an ti n gbiyanju lati mọ bibeli, bakan naa si lo n ti awọn eeyan tiẹ. Wọn ni afojusun wọn,'' Pasitọ Chris lo woye bẹẹ."	https://www.bbc.com/yoruba/afrika-54160186
entertainment	Baba Ijesha: Agbẹjọ́rò tuntun bẹ ilé ẹjọ́ kó sún ìgbẹ́jọ́ síwájú torí òun kò mọ ohun púpọ̀ nípa ẹjọ́ náà	"Igbẹjọ gbajugbaja oserekunrin, Olanrewaju Omiyinka ti awọn ololufẹ rẹ mọ si Baba Ijesha ko lọ bo ṣe yẹ lonii. Eyi ko ṣẹyin bi àwọn agbẹjọro to ti n soju rẹ tẹlẹ ko se wa sile ejọ. Aago mọkanla kọja isẹju meji owurọ ni adajọ pe ejọ naa. Ọjọ kẹrinla osu Kejila, ọdun 2021 ni igbẹjọ waye kẹhin lori ẹ̀sùn fifi ipa ba ọmọde lo pọ ti wọn fi kan Baba Ijesha. Nibi ijoko ile ejọ to waye lonii, ẹni to fi ẹ̀sùn kan Baba Ijesha, Arabinrin Damilola Adekoya, taa tun mọ si Princess Comedianne ko wa sile ẹjọ. Nigba to n sọ̀rọ̀ niwaju ile ejọ, agbẹjọro tuntun to soju Baba Ijesha, Ogbẹni A. O Ajulọ bẹ ile ẹjọ lati tun sun igbẹjọ si ọjọ miran. Alaye to ṣe ni pe oun ko mọ nkan pupọ nipa ẹjọ ti Baba Ijesha n jẹ lọwọ. O ni awọn agbẹjọro rẹ lo ran oun lati soju rẹ nitori pe isẹ miran ko jẹ ki wọn o raaye wa. Bakan naa lo sọ pe ko tii si ẹlẹri miran fun Baba Ijesha yatọ si olujẹjọ funra rẹ. Adajọ to n gbọ ejọ naa, Onidajọ Oluwatoyin Taiwo sọ pe nkan to buru jai ni bi Agbẹjọro Ajulo ṣe fẹ ki oun sun ejọ siwaju. O ni ""pe o jẹ ajoji ninu ejọ yii kii ṣe awawi to nitumọ."" O ni igbẹjọ naa yoo si tẹsiwaju, nitori awọn ko le tẹsiwaju lati ma a fi ejọ naa falẹ. Ṣugbọn lẹyin o rẹyin, o ni ki awọn agbẹjọro mejeeji fi ori kori. Lẹyin apero ti Amofin Ajulọ ṣe pẹlu agbẹjọro ijọba, ti awọn mejeeji si faramọ pe ki adajọ sun igbẹjọ siwaju, adajọ Oluwatoyin Taiwo sun igbẹjọ Baba Ijesha si ọjọ kẹtadinlogun ati ọjọ Kejidinlogun, oṣu Keji. Ki lo ti ṣẹlẹ siwaju? Ọjọ́, oṣu Kẹrin, ọdun 2021 ni ọwọ tẹ Olanrewaju Omiyinka ni ile gbajugbaja apanilẹrin, Arabinrin Damilola Adekoya ti awọn eeyan mọ si Princess Comedian. Ẹ̀sùn ti wọn fi kan Omiyinka ni pe o fi ipa ba ọmọdebinrin kan, ọmọ ọdún mẹrinla lopọ ninu ile naa. Alagbatọ ni Princess jẹ fun ọmọ naa. Princess sọ pe Baba Ijesha ti kọkọ ni ibalopọ pẹlu ọmọ naa nigba to wa ni ọmọ ọdun meje. Eyi si lo mu ki wọn o dẹ panpẹ fun un pẹlu ẹ̀rọ ayaworan CCTV, ni oṣù Kẹrin, ọdun 2021. Ẹ̀rọ ayaworan ọhun lo safihan bi Ijesha ṣe n gbiyanju lati ni ibalopọ pẹlu ọmọde naa. Awuyewuye ati iwọde waye lori ọrọ naa, ti awọn kan fi n ṣe atilẹyin fun Baba Ijesha. Bẹẹ ni awọn kan naa ṣe ti wọn pe idajọ ododo gbọdọ waye. Ile ejọ Majisireti kan ni adugbo Yaba ni wọn kọ́kọ́ gbe Ọgbẹni Omiyinka lọ. Lẹyin naa ni wọn gbe ejọ ẹ̀sùn naa lọ si ile ejọ akanse fun awọn ẹ̀sùn ara ọtọ, Special Offences Court, to wa ni Ikeja. Ọjọ́ kẹrinla, osu Karun-un, ọdun 2021 ni ile ejọ gba beeli Baba Ijesha pe ko ma a gba ile rẹ wa jẹjọ. Sugbọn ko kuro ni ahamọ titi di ọjọ kẹrinlelogun, oṣù Kẹfà, nitori ko tete yanju awọn nkan ti ile ejọ n fẹ. Àwọn agbẹjọro ijọba lo rojọ tako Baba Ijesha ni gbogbo igba ti igbẹjọ fi waye lọdun 2021. Wọn pari awijare wọn ni osu Kejila. Lara awọn to jẹri tako o ni onimọ ilera ọpọlọ to fi ọ̀rọ̀ wa ọmọdebinrin naa lẹnu wo, ọlọpaa to rojọ mu Baba Ijesha, ati dokita to ṣe ayẹwo oju ara ọmọ naa. Iwa ifipabanilopọ lagbara pupọ ni abẹ ofin orilẹ-ede Naijiria. Àwọn ipinlẹ bi Ekiti tilẹ ṣe ofin to ma n mu ki wọn o fi aworan ẹni to ba fi ipa ba eeyan lopọ han gbogbo ayé."	https://www.bbc.com/yoruba/afrika-60144951
sports	Super Eagles: Sunday Dare, mínísítà eré ìdarayá ní kò dájú pé Gernot Rohr kún ojú ìwọ̀n àti ṣàkóso Super Eagles	Kii ṣe iroyin mọ pe awọn agbabọọẹu ikọ Super Eagles ja ọpọ awọn ololufẹ ere bọọẹu ni Naijiria kulẹ ninu ifẹsẹwọnsẹ to waye pẹlu Seirea Leone lopin ọsẹ to kọja ati ni ọjọ Iṣẹgun. Ifẹsẹwọnsẹ naa kun ara ifẹsẹwọnsẹ lati mọ orilẹede ti yoo lọ kopa ninu idije ife ẹyẹ ere bọọẹu ilẹ Afirika, CAN ti yoo waye lọdun 2021. Ireti ọpọ onwoye ni pe bi ẹni fi ẹran jẹkọ ni yoo ri fun ikọ super Eagles ati pe nigba ti yoo ba fi pari ifẹsẹwọnsẹ onibeji pẹlu orilẹede Serea Leone naa ni ilu Benin ati ikeji rẹ ni Freetown ọna yoo ti la fun un lati tẹsiwaju lọ si idije naa. Amọṣa, ẹkọ ṣoju mimu fun ikọ Super Eagles. Goolu mẹrin ni wọn ti fi lewaju Serea Leone ni ilu Benin, ki o to di pe awsn agbabọọlu fi ogun ẹyin ja wọn ti wọn si da mẹrẹẹrin pada. Nigba ti wọn yoo si gba oju keji ifẹsẹwọnsẹ naa ni orilẹede Serea Leone, ọmi ni wọn ta. Nibayii, minisita ere idaraya, Sunday Dare ti ni, ifẹsẹwọnsẹ mejeeji naa fihan pe muṣemuṣe akọnimọọgba ikọ naa, Genot Rohr ko gba muṣe to ni nitori naa awọn yoo wa wọrskọ fi ṣada lori rẹ. Loju opo ẹlẹyẹ Twitter rẹ ni o ti sọ ọrọ yii. O ni ohun to yẹ ikọ Super Eagles gẹgẹ bi ọkan lara awọn alagbara ere bọọlu lagbaye kọ niyi, nitori naa igbesẹ atunṣe yoo waye lọgan.	https://www.bbc.com/yoruba/afrika-54990960
health	Coronavirus Update in Namibia vs elephant: Ṣé òótọ́ ni pé ìgbẹ́ erin le è wo arùn Covid-19 sàn?	Ibeere nla to gab ọkan awọn eeyan orilẹ̀-ede Namibia ni ilel Afrika ni yii Minisita eto ilera orilẹ-ede Namibia, Kalumbi Shangula ti kilọ fun awọn ọmọ orile¬̣-ede naa pe ki wọn sọra fun lilo igbẹ erin fun iwosan arun Covid-19. Ṣaaju ni awọn oniwosan ibilẹ kan ti kọkọ sọ pe igbẹ erin le e koju aisan ọfinkin, ori fifọ ati lati dawọ ẹjẹ to n ṣan lati imu duro ti wọn ba le e gbe igbẹ naa gbona ki wọn si fi imu. Ṣugbọn ko tii si ẹni to tii fi idi igbesẹ naa mulẹ ninu imọ sayẹnsi pe o lagbara lati wo ikọkan ninu awọn aisan ọhun. Shangula ni omi inu n kan oun pe awọn  kọlọrọsi kan le e gba owo lọwọ awọn eeyan fun awọn oogun tabi iwosan ti ko ṣiṣẹ. Lọwọ yii, eeyan 4,464 lo ti lugbadi arun Coronavirus ni Namibia, ti awọn mẹtadinlọgbọn si ti jẹ Ọlọrun nipe. Ọ̀rọ̀ coronavirus to je ajakale arun yii ni awọn oirlẹ-ede kan ti n bọ lọ́wọ́ re ti awọn mii si n ba jagun bayii Titi di asiko yii ni ajọ eleto ilera agbaye WHO ni ko tii si oogu ati abẹrẹ ajẹsara  kan ni pato ti iṣẹ ti pari lori é  to le wo ajakale arun Covid 19 san bayii	https://www.bbc.com/yoruba/53855004
health	Wo àmójútó tí o gbọ́dọ̀ fún nkan ọmọkùnrin rẹ láti dènà ààrùn	Yoruba bọ̀, wọn ni imọtoto, lo le ṣẹgun aarun gbogbo. Eyi to tumọ si pe o ṣe pataki fun gbogbo eeyan, boya ọkunrin tabi obinrin, lati maa ṣe imọtoto ara wọn. Bo ṣe ṣe koko fun obinrin lati maa  ṣamojuto oju ara rẹ, naa lo ṣe pataki fun ọkunrin. Nitori naa, ẹ jẹ ka ṣe agbeyẹwo diẹ lara ọna ti ọkunrin le gba mojuto nkan ọmọkunrin rẹ, lati dena aarun. Diẹ lara nkan ti awọn onimọ nipa ara sọ ree: Fifi ọsẹ tabi awọn ọṣẹ olomi igbalode (shower gel) fọ nkan ọmọkunrin rẹ ju bi o ṣe yẹ, le fa ọgbẹ. Fifi omi to lọ wọọrọ fọ, ni ẹẹkan lojumọ, ki o si fi aṣọ nu u ko gbẹ, ti to lati dena aarun. Ti o ba fẹ lo ọṣẹ, rii daju pe ọṣẹ ti ko ni kẹmika to le, ko si jẹ ọsẹ ti ko ni òórùn, lati dena ki nkan ọmọkunrin maa yun ọ. Ma ṣe lo atike tabi lọfinda si nnkan ọmọkunrin rẹ - o le mu ki o maa yun ọ tabi bó. Yatọ si awọn nkan ti a mẹnuba yii, o ṣe koko fun ọkunrin lati maa ṣe imọtoto abẹ nkan ọmọkunrin ati ẹpọ̀n rẹ. Ti òógùn ba darapọ mọ irun abẹ, oorun buruku ni yoo maa jade nibẹ. Nitori naa ni o ṣe nilo fífọ̀ ni oore-koore, paapaa nitori pe àwọ̀tẹ́lẹ̀ (boxers) ma n bo wọn lati aarọ di alẹ. Lakotan, lọ si ọdọ dokita rẹ ti o ba ṣakiyesi kókó tabi pe nkankan wú sinu nkan ọmọkunrin rẹ. Orisun - NHS	https://www.bbc.com/yoruba/articles/c516r5510q5o
entertainment	"Mo gbàgbọ́ nínú tewé tegbò, àsàsí, mo sì gbàgbọ́ nínú ""back to sender"" torípé ... - Sefiu Alao"	Adekunle Sefiu Alao gangan ni orukọ rẹ amọ Sefiu Alao ni ọpọlọpọ mọ olorin yii si. Lagbo awọn olorin Fuji Yoruba, eekan ni Sefiu Alao jẹ ti ọpọlọpọ eeyan si fẹran awọn orin rẹ. Ninu ifọrọwanilẹnuwo to ni pẹlu BBC Yoruba, Sefiu mu wa rinrinajo bo ṣe bẹrẹ ninu iṣẹ to yan laayo. O ranti gbogbo igba to bẹrẹ orin kikọ ni kekere lasiko to ṣi wa ni ileewe girama. Nibayii, agba ọjẹ ni to si ti lo ọdun to le ninu ogoji ninu iṣẹ orin kikọ yii ṣugbọn igba akọkọ to ṣe awo orin jade gan ni ọdun 1990. “Ko to di pe mo ṣe rẹkọọdu lọdun 1990, mo ti n lọ Cotonou, gba Ajaṣẹ lọ si Gabon”. “Nigba táwa bẹ̀rẹ̀, orin Krìstẹ́nì ní wọ́n ka Juju sí tí wọ́n sì ka Fuji sí ti Musulumi”. Alhaji Sefiu ni bi oun ṣe n lọ ile Keu naa loun n kọ Fuji pọ nigba naa. Nigba to mẹnu ba awọn nnkan ti oju rẹ ti ri lẹnu iṣẹ orin yii, iroyin ko to afojuba ni.	https://www.bbc.com/yoruba/articles/c87gmem27lko
health	Coronavirus: Oṣù kan gbáko lèèyàn 16 mílíọ̀nù yóò fi wà lábẹ́ ìséde ni Italy	Minisita feto ilera orileede Italy sọ pe o keere tan eeyan miliọnu mẹrindinlogun lofin konileogbele yoo kan ni agbegbe Lombardy ati awọn ileto mẹrinla miran f'osu kan gbako. Igbesẹ yi gẹgẹ bi wọn ṣe sọ jẹ ọna kan gbogi lati koju aisan Coronavirus to n ja rain nilẹ naa. Lara eto yi lo sọ pe awọn yoo ti sọ agadagodo pa si awọn ibudo ere idaraya to fi mọ ibudo iko nkan iṣẹmbaye lariwa orileede naa. Ayẹyẹ igbeyawo ati isinku naa ko ni waye lasiko idejumọle yi. Orileede Italy ni aisan Coronavirus ti gbogo julọ ni ilẹ Yuroopu. Ilana tuntun ti wọn kede yi yoo kan ilu Milan ati awọn ibudo igbafẹ miran ni Venice ti yoo si kan wọn titi di ọjọ kẹta oṣu Kẹrin. Awọn to ti padanu ẹmi wọn lọwọ aisan naa ni Italy bayi ti kọja okoolenigba ati mẹwa(230) tawọn alaṣẹ si n kede iku eeyan aadọta laarin wakati mẹrinlelogun. Bẹẹ si ni iye eeyan to ko aisan naa ti fo lati ẹgbẹfa(1200) si ẹgbẹrun marun un ati ọọrinlelẹgbẹrin ati mẹta(5883) lọjọ Abamẹta. Minisista Guiseppe Conte sọ pe ''a fẹ daabo bo ẹmi awọn ọmọ ilẹ wa.A mọ pe awọn igbes yi yoo gba ka ṣe ifarada kekeeke ati awọn mi ti yoo ga'' ''Ṣugbọn o di dandan, a ni lati gba akoso itọju ara wa'' Yatọ si awọn to wa ni ariwa agbegbe Lombardy, awọn to wa ni Modena, Parma, Piacenza, Reggio Emilia, Rimini, Pesaro ati Urbino, Alessandria, Asti, Novara, Verbano Cusio Ossola, Vercelli, Padua, Treviso ati Venice lọrọ yi kan. Ṣaaju asiko yi eeyan ẹgbẹrun lọna aadọta ni wọn ti ya sọtọ ti wọn fura si wọn pe wọn le ni aisan naa ni ariwa Italy.	https://www.bbc.com/yoruba/agbaye-51788615
politics	Wo àwọn nǹkan tó yẹ kóo mọ̀ nípa Dókítà Rasaq Oyelami ti NNPP tó ń díje dupò gómìnà Osun	Rasaq Oyelami Saliu jẹ́ akọ́ṣẹ́mọsẹ́ dókítà àti olóṣèlú tó ń díje dupò gómìnà Ìpínlẹ̀ Osun lábẹ́ àsíá ẹgbẹ́ òṣèlú New Nigeria Peoples Party. Saliu wà lára àwọn ọ̀dọ́ tó dupò gómìnà Ìpínlẹ̀ Osun ní ọdún 2018. Ní ìlú Okua, ìpínlẹ̀ Osun ni wọ́n ti bi ní ọdún márùndínláàdọ́ta sẹ́yìn àmọ́ ìlú Ilorin ní ìpínlẹ̀ Kwara ló fi ṣe ibùjókòó. Ní ilé ẹ̀kọ́ Barakat Community Secondary School ló ti kẹ́kọ̀ọ́ ìwé mẹ́wàá. Ilé ẹ̀kọ́ gíga Fásitì Ilorin ló ti kẹ́kọ̀ọ́ gboyè onímọ̀ ìṣègùn òyìnbó lọ́dún 2003. Òun ni akọ̀wé owó ẹgbẹ́ àwọn dókítà ìyẹn Nigerian Medical Association (NMA) tẹ̀ka ìpínlẹ̀ Ondo. Bákan náà ló tún jẹ́ igbákejì Ààrẹ ẹgbẹ́ àwọn dókítà Mùsùlùmí ilẹ̀ Nàìjíríà. RasaOyelami Saliu ló ni ile ìwòsàn Aroleorisun Medical Mission tó wà ní Okua, ìjọba ìbílẹ̀ Odò Otin, ìpínlẹ̀ Osun. Bákan náà ló tún ni ilé ìwòsàn Shifauk hospital tó wà ní Akure, olú ìlú ìpínlẹ̀ Ondo.	https://www.bbc.com/yoruba/articles/crg03lm84mmo
religion	Lára àwọn ẹgbẹ́ tó létò jùlọ ní Nàìjíríà ni CAN - Tinubu	Olùdíje sípò Ààrẹ lábẹ́ àsíá ẹgbẹ́ òṣèlú All Progressives Congress, APC, Bola Ahmed Tinubu ti júwe ẹgbẹ́ ọmọlẹ́yìn Krìsìtẹ́nì, CAN, gẹ́gẹ́ bí ẹgbẹ́ tó létò ní orílẹ̀ èdè Nàìjíríà.  Asiwaju Tinubu sọ èyí nínú àtẹ̀jáde kan tó ti kí Ààrẹ CAN tuntun, ẹni ọ̀wọ̀ Daniel Okoh kú oríire ìyànsípò rẹ̀.  Tinubu ní kìí ṣe ìgbáyégbádùn àwọn Kristẹni nìkan ni ẹgbẹ́ CAN ń jà fún bíkòṣe ìrẹ́pọ̀ àti ìbágbépọ̀ àláfíà gbogbo ẹ̀sìn. Tinubu ní orílẹ̀ èdè Nàìjíríà wà ní àkókò tó lágbára tí àwọn kan ń wá ọ̀nà láti dá wàhálà sílẹ̀ láàárín àwọn ènìyàn pẹ̀lú ìgbìyànjú láti kọ ẹ̀yìn àwọn ènìyàn síra wọn.  Ó fi kun pé tí èrò gbogbo ènìyàn bá ṣe ọ̀tọ̀ọ̀tọ̀ lórí gbogbo nǹkan, ohun tó dájú ni pé gbogbo ènìyàn ló fẹ́ láti gbé ní ìrẹ́pọ̀ àti àláfíà.  Bákan náà ló ní inú òun dùn sí gbogbo ìgbésẹ̀ èyí tí CAN ń gbé láti mú kí àláfíà jọba ní orílẹ̀ èdè Nàìjíríà.  Tinubu sọ síwájú pé tí gbogbo ènìyàn bá le máa tẹ̀lé ìrẹ́pọ̀ àti ìṣọ̀kan èyí tí orílẹ̀ èdè Nàìjíríà ń bá bọ̀ láìfi ti ẹ̀sìn tàbí ẹ̀yà ṣe, orílẹ̀ èdè Nàìjíríà ma gòkè àgbà. Ẹgbẹ́ ọmọlẹyin Kristi, CAN, ti yan alufaa, ẹni ọwọ Daniel Chukwudumebi Okoh, gẹgẹ bi aarẹ tuntun ti yoo rọpo Alufaa Supo Ayokunle. Akọwe agba fun ẹgbẹ́ naa, Ọgbẹni Joseph Daramola lo kede eyi ninu atẹjade kan n'ilu Abuja, lọjọ Iṣẹgun. Alufaa Okoh ni oludasilẹ ati alamojuto ìjọ Christ Holy Church, Ọjọ kẹtadinlọgbọn, oṣu Keje, ni ipade apapọ ẹgbẹ́ naa yoo waye, nibi ti wọn o ti ṣe ifilọlẹ aarẹ tuntun naa. Ipade naa ni yoo tun fi opin si saa Alufaa Samson Olasupo Ayokunle, ati awọn ọmọ igbimọ oludari. Pasitọ Ayokunle ni aarẹ keje fun CAN, to si tun jẹ aarẹ kẹfà fun ìjọ Baptist. Ọdun 2016 lo de ipo aarẹ CAN, lẹyin ti Ayo Oritsejafor kuro nipo. O tun pada wọlé saa keji lọdun 2019. Ọjọ kejila, oṣu Kọkanla, ọdun 1963, ni wọn bi Alufaa Daniel Chukwudumebi Okoh niluu Kano, sugbọn ọmọ bibi ilu Ndoni nijọba ibilẹ Ogba/Egbema/Ndoni, nipinlẹ Rivers ni. Alufaa Daniel Okoh ti di awọn ipo kan mu Alaga ajọ Organisation of African Instituted Churches (OAIC); National President of OAIC (Nigeria) (2005 – 2014); Igbakeji aarẹ ẹgbẹ́ National Christian Association of Nigeria, CAN, (2007 – 2013) ati bẹẹ bẹẹ lọ. Bakan naa lo wa lara eeyan mẹfa to ṣoju ẹgbẹ́ CAN nibi ipade apero àtúnṣe eto oṣelu ti ìjọba apapọ ṣe agbatẹru rẹ lọdun 2005.  Laarin ọdun 2009 – 2011, ẹni ọwọ Daniel Okoh jẹ ọmọ igbimọ oluṣakoso ajọ itaniji ni Naijiria, National Orientation Agency, gẹgẹ bi aṣoju ẹgbẹ́ CAN.	https://www.bbc.com/yoruba/articles/c885yl9rrp1o
politics	Á ti palẹ̀ gbogbo agbébọn mọ́ títí oṣù Kejìlá - Ìjọba àpapọ̀	"Ijọba orilẹede Naijiria ti fọwọ sọya pe oun yoo palẹmọ awọn agbebọn mọ, ko to di oṣu kejila ọdun 2022. Minisita fun ọrọ abẹle, Rauf Aregbesola lo fi ọrọ naa mulẹ nibi ipade kan to waye pẹlu minisita to n risi awọn ọmọ ologun ati ileeṣẹ ọlọpaa. Aregbesola wa fi da awọn orilẹede Naijiria loju pe, ọrọ eto aabo wọn lo jẹ ijọba apapọ logun pupọ ju. “Eyin ọmọ Naijiria, a fi da yin loju pe ko si laburu nipa eto abo yin. Pẹlu asẹ lati ọdọ aarẹ, ko to di oṣu kejila, ọrọ abo to mẹyẹ ni yoo ti di ohun igbagbe lorilẹede Naijiria. “Pupọ lara awọn to doju kọ wa ro pe awọn ni agbara lati ba orilẹede yii jẹ sugbọn ipinnu wa ni lati yanju gbogbo wọn lapapọ. Eyi si ni yoo mu ki alaafia pada si Naijiria ko to di inu oṣu kejila ọdun yii."" “Ọrọ naa dabi awada sugbọn ipinnu wa niyẹn, ti idabobo dukia ati ẹmi awọn eeyan si jẹ wa logun. Ọrọ ti jade pẹlu asẹ Aarẹ Buhari.” Aregbesola fikun pe itankalẹ arun Covid 19 wa lara ohun to ṣe okunfa bi eto aabo ṣe mẹyẹ ni Naijiria. “A ko ni dẹkun didabo bo ẹmi ati dukia awọn ọmọ Naijiria ati awọn ajoji to wa larin wa. A ri daju pe alaafia jọba lorilẹede, a ko ni sinmi lati maa palẹ awọn agbebon to wa larin wa mọ.” Bakan naa ni minisita fun eto iroyin ati aṣa, Lai Mohammed ni ipenija eto abo ti di ohun igbagbe lorilẹede yii O ni eyi ri bẹẹ nitori ijọba apapọ ti ṣetan lati gbogun ti awọn agbegbọn, ti ọpọ wọn si ti wa lo ri ere. “Gbogbo wa ni a mọ pe ipenija eto abo ti ba ibasepọ awọn ọmọ orilẹede yii jẹ nitori igba ikẹyin ti irufe iṣẹlẹ yii waye ni ọdun 1967 si 1970. “Ki n ṣe orilẹede Naijiria nikan lo doju kọ ipenija eto abo sugbọn a dupẹ lọwọ Aarẹ Bubari. “Ni bayi, Mo n sọ fun yii pe gbogbo ikọlu awọn agbegbọn lo di ohun igbagbe lorilẹede Naijiria. “Ẹ ma si mi gbọ, o sese ki a si ma ri awọn ikọlu sugbọn ko le to ti tẹlẹ mọ. “Awọn agbebọn yii ko sa mọ wa lọwọ, eyi ti fara han lẹyin ti a mu awọn to ṣe ikọlu sile ijọsin kan ni Owo.”"	https://www.bbc.com/yoruba/articles/c51469w0gn9o
politics	"""Tẹ́ẹ bá mọ Adebutu dáadáa, ó máa ń ṣe èèyàn bí ẹni tí kò jẹ́ pàtàkì""; ""Irọ́ ńlá lẹ pa"" - Igun Adebutu àti Jimi Lawal"	"Bo ṣe n lọ ninu gbẹ oṣelu Peoples Democratic Party ni ipinlẹ Ogun kii ṣe keremi rara, bi igun kan ṣe ni awọn ni ade kan naa ni igun mii ni oludije awọn lo wọle lati du ipo gomina.  Kẹrẹkẹrẹ, idibo kuku ti n sunmọ amọ a ṣi n ri awọn ẹgbẹ oṣelu kan ti aarin wọn ko tii gunmọ depo depo ki ẹnu wọn ko lori taa ni yoo dije.  BBC Yoruba kan si ẹgbẹ oṣelu PDP nipinlẹ Ogun lati mọ taa gan lo fẹ gbe opo ẹgbẹ ro ninu idibo ọdun to n bọ, ọtọọtọ la ba lẹnu wọn.  ""Tẹ́ẹ bá mọ Adebutu dáadáa, wọ́n máa ń ṣe èèyàn bí ẹni tí kò jẹ́ pàtàkì"". Ọkan lara wọn, Jimi Lawal ní torí pé Adebutu jẹ́ ọmọ bàbá olówó ló ṣe ń ṣe àwọn ọmọ ẹgbẹ́ bí àwọn tí kò pàtàkì.  “Joshua ni ọpọlọpọ maa n pe mi nigba ti mo darapọ mọ PDP Ogun torii bi Alhaji Adebutu ṣe maa n ṣe gbogbo eeyan”.  Bakan naa, a tun ba Ọgbẹni Solari to jẹ akọwe ẹgbẹ PDP ni ipinlẹ Ogun sọrọ to si ṣalaye idi ti o ṣi fi jẹ pe Adebutu ni oludije loju ti awọn naa."	https://www.bbc.com/yoruba/articles/cw4n537ygl0o
religion	2021 Prophesies: Wòlíì Kolawole ní Ọlọ́run ló fi Makinde sípò, kìí ṣe àṣìṣe ní ìyànsípò rẹ̀	"Ojisẹ Ọlọrun kan to fi ilu Ibadan se ibujoko, Wolii Richard Kolawole ti kede awọn iran nla to ri lori gomina ipinlẹ Oyo, Onimọ ẹrọ Seyi Makinde. Wolii Kolawole, lasiko to n sọ asọtẹlẹ rẹ fọdun 2021 tiwe iroyin Tribune gbe jade tun kede pe afaimọ ki aawọ nla to n waye laarin Makinde ati Ayodele Fayose ma doju ẹgbẹ oselu PDP bolẹ lorilẹede Naijiria. Ojisẹ Ọlọrun naa ni yoo dara ki Makinde ati Fayose tete pe ara wọn joko lati yanju aawọ naa nitunbi n nubi, ko to pẹ ju, bi bẹẹ kọ, o le lẹyin bii oku iya jọjọ. Ko tan sibẹ o, Wolii naa tun ni awọn ọmọ ẹgbẹ oselu PDP ti Seyi Makinde jade latinu rẹ ati ẹgbẹ oselu alatako, APC, ti n ditẹ nla mọ gomina naa. O wa rọ awọn eeyan ipnilẹ Oyo lati tete kunlẹ adura fun gomina Seyi Makinde. ""Ọlọrun lo mọọmọ yan gomina Seyi Makinde lati dari ipinlẹ Oyo, kii si se asise lo fi de ipo naa. Amọ lọwọlọwọ bayii, wọn ti n ditẹ nla mọ. Oluwa sọ pe iditẹ laagbara naa ko sẹyin ete lati yẹ aga gomina mọ Makinde nidi ninu ibo 2023, Oluwa ni yoo dara ko tete yanju isoro naa. Mo wa n rọ gbogbo eeyan lati maa gbadura fun Seyi Makinde ko le ru re, ko si sọ re, nitori awọn eeyan to n ditẹ naa ti n leri-leka lati yẹ aga mọ nidi. Yoo dara ki gomina Makinde to ile rẹ, ki awọn isoro yii lee di ohun itan saaju ọdun 2023. Wolii Kolawole tun fikun pe ọwọja iwa ijinigbe yoo tubọ pọ si lorilẹede Naijiria ni 2023, ti isẹlẹ ẹkun omi pupọ ati ijamba ina  yoo si waye ni ọpọ ipinlẹ. O wa rọ awọn gomina ipinlẹ kọọkan lati san sokoto wọn ko le, ki wọn si setan lati koju awọn ipenija nla naa."	https://www.bbc.com/yoruba/afrika-55495622
entertainment	Fuji: Èmi àti Adewale Ayuba ò ja, Ọlọ́run ló fún mi lóhùn t'èmi - Ajebori Onifuji	"Asimiyu Ajebori lorukọ tirẹ ti ọpọ mọ si ""Ọmọ gba Feeder"". Gẹgẹ bo ṣe sọ ọ̀, Ajebori ni oun ko kọ orin lọdọ ẹnikẹni tabi ji ohun olohun lo rara. Ajebori ni orin Apala ni Baba oun n kọ ti iya rẹ́naa si jẹ olorin pẹlu. Ẹwẹ bi ẹ ko ba tii gbojusoke wo aworan to wa ninu fidio yii, ohun ti ẹ n gbọ lasan a jẹ ki ẹ ro pe Adewale Ayuba lo n kọrin ni. Ǹjẹ́ o mọ àwọn ẹ̀yà ara rẹ ti'nú ara àti ìta lédè Yorùbá? Ṣugbọn nigba ti Ajebori tẹnu bọrọ fun BBC Yoruba, o ni ""kí n tó bẹ̀rẹ̀ orin tèmi, mi ò m'ẹni tó ń jẹ́ Ayuba"", síbẹ̀, bí ẹ̀pà l'ohùn àti ijó Ajebori àti Adewale Ayuba jọ ara wọn ti ọpọlọpọ si n beere pe taa gan lo n ji orin ati ohun ara wọn lo ninu awọn mejeeji. 1983 lo bẹrẹ orin tirẹ gangan. Idahun wa lẹkunrẹrẹ ninu fidio yii."	https://www.bbc.com/yoruba/afrika-50792789
health	Coronavirus: Ọ̀rá ni àwọn dókítà fi ń dáàbò bo ara wọn nílẹ̀ẹ Gẹ̀ẹ́sì	"Bi iye awọn eeyan to ti gbẹmi mi nitori Coronavirus ṣe n peleke sii nilẹ Gẹẹsi, bẹ naa ni awọn ile iwosan atawọn oṣiṣẹ eto ilera n wa ọna lati koju arun ọhun. Bo tilẹ jẹ pe wọn dẹkun wọn lati ba ileeṣẹ iroyin sọrọ, ọpọ awọn oṣiṣẹ eto ilera nilẹ Gẹẹsi ti sọ ẹdun ọkan wọn fun ileeṣẹ iroyin BBC nipa bi aini irinṣẹ to peye ṣe n jẹ wọn niya. Ọkan lara awọn dokita ilẹ naa, Roberts sọ pe ile iwosan ti kun fun awọn alaisan Coronavirus. O ni awọn nọọsi to wa nilẹ ko to fun iye awọn alaisan to nilo itọju, bẹẹ naa ni ko si ogun ati awọn ibusun ti alaisan le fẹyinle. Ṣugbọn o jẹ ohun iyalẹnu pe ọra lasan ni awọn to n ṣeṭoju alaisan fi n dabo bo ara wọn, fun nnkan bi wakati mẹtala ti wọn n lo lẹnu iṣẹ. Dokita ọhun ni ijọba gba awọn ara ilu lati jinna rere si ẹni ti wọn ba funra sip e o ni arun Coronavirus lara, ṣugbọn awọn to n ṣiṣẹ nile iwosan n fẹgbẹkẹgbẹ pẹlu alarun naa laisi ohun idabo bo ara ẹni to kun oju oṣuwọn. O tẹsiwaju pe ọpọ oṣiṣẹ ni awọn ẹka ile iwosan rẹ lo wa ninu ibeorubojo nitori wọn ko mọ iru aisan to le kolu wọn lọjọ iwaju. Roberts fẹsun kan ijọba pe ko pese ohun to yẹ fun awọn  oṣiṣẹ ile iwosan rẹ, idi ree ti wọn ṣe n lo ọra lati fi dabo ara wọn, eyi ti ko bojumu.Ṣaaju ni ijọba ilẹ Gẹẹsi ti sọ pe oun n ni idojukọ pẹlu pinpin awọn ohun elo idabobo ara ẹni ọhun, ṣugbọn iṣẹ n lọ pẹlu ifọwosoẉọpọ awọn ọwọn ọmọ ogun lati ri pe ohun elo naa kari.Ijọba ni iboju ti ko din ni miliọnu kan ni oun ti pin si awọn ile iwosan ni ọjọ kinni oṣu kẹrin ọdun 2020, ṣugbọn dokita Robert sọ pe ọrọ ko ri bẹ nitori ile iwosan ohun ko ri ohunkohun gba. O ni ""Iboju to wa lọdọ wa bayii yẹ ko ti pari iṣẹ lati ọdun 2009, awọn kan yẹ ko ti pari iṣẹ lati 2013, ti awọn toku yoo kọṣẹ lọdun 2021, gẹgẹ bi akọle to wa lara rẹ.""Dikita naa pari ọrọ pe ki awọn ara ilu joko sile wọn lọna ati dabo bo ara wọn ati awọn ololufẹ wọn."	https://www.bbc.com/yoruba/afrika-52180602
politics	2023 Presidential Election: Wo Ìyá ẹni ọdún 102 tó fẹ́ díje du ipò Ààrẹ Naijiria lọ́dún tó ń bọ̀	"Iya ẹni ọdun mejilelọgọrun kan ti kede erongba rẹ lati dije du ipo Aarẹ Naijiria ninu eto idibo gbogbogo ti yoo waye lọdun 2023. Iya agba naa, Nonye Josephine Ezeanyaeche sọ pe oun ni erongba rere fun Naijiria ti awọn araalu ba le dibo yan oun. Ezeanyaeche, ti ọpọ ti apẹle rẹ n jẹ ""Mama Africa' tabi 'living legend' jẹ ọmọ bibi ilu Aguata, ni ipinlẹ Anambra. Oun naa si ni oludasilẹ ẹgbẹ 'Voice for Senior Citizens of Nigeria' eyii to jẹ ẹgbẹ to n ja fun ẹtọ awọn arugbo ni Naijiria. Nigba to n sọrọ lorukọ iya agba aa, aarẹ ẹgbẹ ọhun, Caro Nwosu ni ""Ti awọn ọmọ Naijiria ba kọ lati kopa ninu eto oṣelu, mama ti sọ pe oun ti sẹtan lati dije du ipo."" ""O ti ni alakalẹ awọn eto to fẹ fi tukọ Naijiria, o si ni ero rere fun Naijiria, iyẹn ti awọn eeyan gidi ba kọ lati wa dije."" Iroyin ni iya naa ti gba oniruru ami ẹyẹ fun akitiyan rẹ si ẹtọ ọmọniyan ati atunṣẹ orilẹ-ede. Lara awọn ami ẹye to ti gba ni ami ẹye alaafia ilẹ Afrika, iyẹn African Peace Award, ti ọdun 2021. Ni bayii, iya agba naa ti darapọ mọ awọn eeyan ti wọn ti fi erongba wọn lede lati tukọ Naijiria lọdun to n bọ. Awọn ọmọ Naijiria kan ti bẹrẹ si n fi erongba wọn lede lẹyin ti mama agba naa kede erongba rẹ tan. Bi awọn kan ṣe n sọ pe ti irufẹ eeyan bii Muhammadu Buhari ati Bola Tinubu ba le tukọ Naijiria, mama naa ni ẹtọ sii, lawọn mii n sọ pe eremọde lasan ni iya agba naa n ṣe. Bẹẹ lawọn mii n sọ pe mama ọhun yoo ṣiṣẹ ju Aarẹ to wa lori bayii oye lọ. Ẹwẹ, ọpọ awọn mii ni ki mama ""lọ sẹmpẹ"" nitori awọn ko fẹ arugbo ni ipo oṣelu mọ."	https://www.bbc.com/yoruba/60427199
politics	Sunday Igboho: Mo ṣé iṣẹ́ mọkaliki ri, bẹ́ẹ̀ sì ní mò tí ṣiṣẹ́ aponmità kí n tó rìnnà ko oríire	Ni oni ọjọ Kẹwa, osu Kẹwa ọdun 2021 ni ayajọ ọjọ ibi gbajumọ ajijagbara ọmọ ilẹ Yoruba nni, Oloye Sunday Adeyemo, ti ọpọ eeyan tun mọ si Sunday Igboho. Nilẹ kaarọ o jiire, orilẹede Naijiria ati ni awujọ agbaye pata, ọrọ to n gbẹnu awọn ọmọ Yoruba ati ẹya miran ni ti họwu-họwu laarin Sunday Igboho ati ijọba apapọ. Bakan naa ni awọn ohun ti Igoho se nipa ikọlu awọn afurasi darandaran Fulani si agbegbe Ibarapa, ijijagbara fun ọmọ Yoruba ati bi wọn se fi si ahamọ nilẹ Benin Republic si n ja rain-rain. Ọrọ yii gbale o gba oko, debi pe akọni ọmọ Yoruba naa n koju igbẹjọ nilu Cotonou, nibẹ lo si ti n sami ọjọ ibi ọdun kọkandinlaadọta rẹ loke eepẹ. Ọna lati sami ajọdun ọjọ ibi yii lo mu ki BBC se akojọpọ ohun mẹfa to se koko nipa Igboho, eyi ti ẹ ko mọ tabi gbọ ri nipa rẹ. Sunday Igboho di ilumọọka lasiko laasigbo Modakẹkẹ ati Ife: Ilu Modakeke ni ipinlẹ Osun ni Sunday Adeyemo dagba si bo tilẹ jẹ wi pe ilu Igboho ni ipinlẹ Oyo ni ilu abinibi rẹ. Lasiko aawọ Modakeke Ife, Igboho ko ipa ribiribi lati fi gbe lẹyin awọn eeyan Modakeke. Iwa akikanju ati isẹ takuntakun to se lasiko laasigbo naa lo mu ki awọn kan fi n sọ pe o loogun gan an bii Arọni. Ninu ifọrọwanilẹnuwo pẹlu ileeṣẹ iroyin Tribune lọdun 2019 o sọ pe ''mo korira ki wọn maa yan eeyan jẹ. Idi ree ti mo fi gbe lẹyin Modakeke'' ''Modakeke ni baba mi n gbe, ibẹ ni mo dagba si, ibẹ la kọle si, ti mo si bimọ sibẹ. Se ki n yaju silẹ ki eeyan kan wa dana sun ile baba mi ni? O ṣe iṣẹ mọkaliki, gun ọkada ati apọnmita ri, ki o to wa di ọlọla: ''Ọmọ atapata dide ni mi, baba mi ko si ni kọbọ'' ni apejuwe ti Sunday Igboho a maa saba ṣe to ba n juwe ara rẹ. A ko ri akọsilẹ ibi to kawe de ṣugbọn ninu awọn fidio orisirisi to n fi soju opo rẹ ni Instagram, Igboho sọ pe oun jẹ iya to pọ, ki oun to jẹ eeyan laye. Lẹyin to ṣiṣẹ mọkaliki, pọn omi ta ti, to n tun ọkada, lo bẹrẹ si ni ta ọkọ tokunbọ to si tatibẹ da ileeṣẹ Adesun Business Concept silẹ nilu Osogbo Lara orukọ apejẹ ‘Baba Igboho’ ti baba rẹ n jẹ, lo ti mu Igboho inu orukọ rẹ: Awọn to mọ Igboho ati itan rẹ yoo jẹri si wi pe gbajugbaja oloṣelu, Lamidi Adewolu Ladoja ko ipa ribiribi ninu igbesi aye Igboho. Oun gan an fun ara rẹ ko ko iyan Ladoja kere ti a si maa fi imoore rẹ han si loorekoore. Koda, isẹ kekere kọ ni Igboho se lati ri pe iya ko jẹ Rashidi Ladoja gbe lasiko to fi wa nipo, ti wọn si yọ lori oye fun osu mọkanla gbako. Tiri di akoko yii, aarin Sunday Igboho ati Rashidi Ladoja si gunmọ, koda, aarin wọn ko se ri rara. O ni Ajọsepọ pẹlu awọn olorin, oloṣelu, elere tiata Yoruba ati awọn alfa nilẹ Yoruba Saheed Osupa wa lara awọn ilumọọka olorin Yoruba to maa n kọrin ki Sunday Igboho. Awọn oloṣelu ati elere sinima jankan jankan naa a maa ba a ṣe pọ. Bi eeyan ba de oju opo rẹ ni Instagram niṣe lo kun fun aworan orisirisi to ba awọn eekan ilu ya. Rasheed Ladoja lo mu gẹgẹ bi awokọse Ọjọ ọjọọkan ni Sunday Igboho ati Gomina ipinlẹ Oyo nigba kan ri Rasheed Ladoja pade nilu Ibadan. Gẹgẹ bi awọn kan ti ṣe sọ, ibi ti Igboho ti n ja fun ẹtọ awọn eeyan ni Ladoja to foju si lara to sifa mọra ko maa ba ohun siṣẹ gẹgẹ bi amugbalẹgbẹ Ọdọ Ladoja ni Igboho ti wọ agbo oṣelu to si di wọlewọde awọn eekan oloṣelu ni ipinlẹ Oyo. Koda ninu ohun to sọ ni pe awọn kan fun ohun lowo lati fidalẹ Ladoja ṣugbọn oun ko dalẹ rẹ. Iyawo meji lo ni, wọn o si baa gbe pọ ni Naijiria: Ninu ile janran ti Sunday Igboho kọ si adugbo Sooka nilu Ibadan ko si iyawo kankan to n ba a gbe ninu ile naa. Yatọ si awọn ọmọ iṣẹ rẹ ati amugbalẹgbẹ rẹ ti wọn jijọ wa nibẹ, ko si iyawo tabi ọmọ rẹ nibẹ. Ohun ti a gbọ ni pe iyawo rẹ kan wa ni orile-ede Germany ti ikeji naa si wa ni Canada. Sunday ni oun ni ọmọ obinrin atri ọkunrin ṣugbọn o kọ lati sọ pato iye awọn ọmọ to bi fun awọn akọroyin. Ọpọ igba ni wọn maa n ki Sunday Igboho ni Baba Dammy, Baba Ayomide ati bẹẹ bẹẹ lọ.	https://www.bbc.com/yoruba/afrika-55777710
health	World Malaria Day 2022: Wo àwọn nkan ti o lé ṣe láti dáàbò bo ara rẹ lọ́wọ́ oró àìsàn ibà	Bawo ni a ṣe le da ibà duro? Bo tilẹjẹ wi pe aisan yii jẹ ohun to ṣe e dena, to si ni itọju, o ṣi n ṣeku pa ọpọlọpọ. Gẹgẹ bi akọsilẹ ajọ eto ilera ni agbaye, WHO, aisan iba n ṣeku pa ọmọde ni iṣẹju meji-meji, eniyan to le ni igba miliọnu si ni akọsilẹ wa pe o n ni aisan yii l'ọdun. Lootọ ni igbogun ti ibà ti lọ soke sii daada lati bi ọdun mẹwaa, ṣugbọn ọ̀rọ̀ naa tun ti kọja agbara lati ọdun 2015: Abọ iwadi ajọ WHO nipa aisan ibà l'agbaye, to fi sita l'ọdun 2018 fihan pe ko fi bẹẹ si adinku ninu iye awọn to ni aisan ibà laarin ọdun 2015 si 2017. Bi ọjọ kẹẹdọgbọn, oṣu kẹrin ṣe wa a jẹ Ayajọ aisan iba l'agbaye, awọn nkan to yẹ ki o mọ nipa aisan naa ni yii. Awọn apẹẹrẹ ibà - ara gbigbona, ori fifọ, ati otutu - eyi to maa n fi ara han laarin ọjọ mẹwaa si mẹẹdogun ti ẹ̀fọn to n pin ibà ba jẹ ni Awọn apẹẹrẹ naa le ma han pupọ, ṣugbọn ti ko ba si itọju laarin wakati mẹrinlelogun, ibà ti kokoro aifojuri 'P. falciparum' ba fa le yọri aisan to n pani. L'ọdun 2017, bi ilaji awọn to wa ni aye lo wa ninu ewu nini aisan iba. Awọn ọmọde ti ọjọ ori wọn ko to ọdun maarun lo wa ninu ewu ju: L'ọdun 2017, awọn lo ko ìdá mọkanlelọgọta(266,000) ninu awọn ti ibà pa l'agbaye. Awọn to tun wa ninu ewu to l'agbara ni awọn alaboyun, ati awọn ti agọ-ara wọn ko l'agbara to lati gbogun ti aisan. Gẹgẹ bi ajọ WHO ṣe sọ, ọpọ̀ aisan iba ati iku to waye nipa a rẹ n ṣẹlẹ ni agbgbe ilẹ olooru Afirika, ṣugbọn awọn agbegbe kan ni South-East Asia, Eastern Mediterranean, Western Pacific, ati nilẹ America naa wa ninu ewu. L'ọdun 2017, orilẹede maarun lo fẹ ẹ ko ilaji ninu awọn to ni ibà kaakiri agbaye: Nigeria (25%), Democratic Republic of the Congo (11%), Mozambique (5%), India (4%) ati Uganda (4%). Ni ọpọ igba, aisan iba maa n wọ ara ti abo ẹ̀fọn (Female Anopheles) ba jẹ eniyan - oriṣi abo ẹ̀fọ̀n to wa le ni irinwo, ninu eyi ti bi ọgbọ̀n jẹ 'olokoowo iba' to jẹ pataki. Laarin irọlẹ si idaji si ni gbogbo awọ̀n olokoowo pataki yii maa n jẹ eniyan. Inu omi ni abo ẹ̀fọ̀n yoo ye ẹyin rẹ si, eyi ti yoo dagba di ẹ̀fọn; abo ẹ̀fọn maa n wa ẹ̀jẹ̀ lati fi bọ́ awọn ẹyin wọn. Ajọ WHO la awọn ọna abayọ to n ṣiṣẹ silẹ fun gbogbo eniyan to wa ninu ewu nini aisan iba. Oriṣi ọna meji - àpò to ni oogun apẹfọn ati fi fi oogun apẹfọn fin inu ile - mejeeji maa n ṣiṣẹ daada l'oriṣiriṣi igba Sisun si abẹ apo apẹfọn le mu adinku ba ifarakanra laarin ẹ̀fọn ati eniyan nipa pipese idiwọ to ṣe e fi oju ri ati oogun to le kapa kokoro. Lilo oogun apẹfọn jẹ fi fi iru oogun bẹ fin ile lẹẹkan tabi ẹẹmeji l'ọdun. A tun le dena aisan iba nipa lilo awọn oogun to le gbogun ti iba fun awọ̀n arinrinajo, alaboyun, awọn obinrin ati awọn ọmọde. Early diagnosis and treatment yields best results T Aisan iba ṣe e tọju - ayẹwo le ṣe afihan aisan iba ninu ara laarin ọgbọ̀n iṣẹju tabi ko maa to bẹ. Gẹgẹ bi ajọ WHO ṣe sọ, ti tete ṣe ayẹwo ati itọju fun aisan ibà maa k'apa rẹ, o si tun maa n dena iku ati itankalẹ aisan iba. Itọju to dara ju to wa fun un, paapa fun aisan ibà ti kokoro aifojuri P. falciparum ba fa, ni ' artemisinin-based combination therapy (ACT).' Ajọ WHO ti fi ikil sita pe abo ẹ̀fọn ti n fi agbara han lera-lera pe agbara egboogi ati oogun apakokoro ko ka oun - to si n mu idiwọ ba iṣẹgun lori iba. Ibẹru to wa ni pe o ṣeeṣe ki awọn irinṣẹ idena ati amojuto to wa bayii le dawọ iṣẹ duro. Akọsilẹ tuntun nipa aisan ibà l'agbaye fihan pe orilẹede mejidinlaadọrin lo jábọ̀ pe agbara oogun apẹfọn ko ka ẹfọn l'awọn akoko kan laarin ọdun 2010 si 2017. Bakan naa ni iba ti agbara eegbogi ko ka naa n waye ni gbogbo igba. Ajọ WHO sọ pe egboogi to n dena iba ṣe koko fun amojuto ati iparun aisan naa - o si n polongo ṣiṣe titọ pinpin ni awọn orilẹede ti ibà ti wọpọ ju. Afojusun ni lati ri i daju pe wọn tete ri ibà ti agbara egboogi ko ba ka, ki wọn si kọju ija si ni kiakia ati l'ọna to yẹ.	https://www.bbc.com/yoruba/awon-iroyin-miran-48048196
sports	Didier Drogba: Agbabọọlu to fí okiki dáwọ ìjà ogun abẹ́lé dúró n'ilẹ baba rẹ	"Ni papa isere Al-Merrikh Stadium ní orile-ede Sudan ní iṣẹlẹ kan to mí agbo ere bọọlu n'ilẹ Afrika ti waye. Ọjọ kẹjọ, oṣù Kẹwaa, ọdún 2005 ni ọjọ ta n wí yi. Orile-ede méjì Cameroon àti Ivory Coast jó n du aye ẹni tí yóò tẹsiwaju ninu ìsòrí wọn láti kópa níbi ìdíje ife ẹyẹ bọọlu agbaye ni odun 3006. Lara awọn to lewaju iko Ivory Coast ni akinkanju agbaboolu kan ti orukọ rẹ n jẹ Didier Drogba. Yatọ si Drogba awọn ilumọọka agbabọọlu miran bi Yahya Touré, Kolo Touré ati Emmanueli Eboue wa lori papa ti ireti sí wa pé wọn yóò jáwé oluborí. Tohun ti bi awọn wonyi ṣe n gbero pé ki wọn fi itan lelẹ,  paapaa bi ohun tó n ṣẹlẹ ni orile-ede wọn kò ṣe fararọ nitori ogun abẹ́lé to n gbegi dina alaafia ara ilu. Ààrẹ Laurent Gbagbo ati awọn ọmọ ogun rẹ ni wọn n se akoso guusu ile naa ti awọn ọmọ ogun ọlọtẹ Guilamme Soro si di agbára mú ni ariwa ilẹ náà. È tẹti kí ẹ ma bawa kalọ. Nínú Ifesewonse to waye ní Sudan, ni ikọ agbabọọlu Ivory Coast ti da bantẹ iya góòlù mẹta si ọkan fún wọn. Inu gbogbo ọmọ Ivory n dun ṣugbọn ki won to lè mọ bóyá wọn yóò tẹsiwaju tabi bẹẹkọ; wọn nilati kópa nínú ìdíje ife ẹyẹ agbaye ní ọdún 2006, Cameroon ti awọn náà n gba bọọlu  lọwọ pẹlu Egypt ni lati gba ọmi. Gbogbo ile Ivory Coast lo n se ádùrá kikan-kikan kí Cameroon fidiremi. Aseyin wa aseyinbọ, Ivory Coast lo tẹsiwaju lọ ìdíje agbaye. Idunnu ṣubu lù ayo fún gbogbo ilẹ náà tí kò sì sí ìyàtọ̀ kánkan láàrin àwọn tó n dojú ìjà kọ ara wọn mọ ;asiko ajọyọ ọhun. Níwájú àwọn akọroyin lágbayé, ni Didier Drogba ti sọrọ ti o si parowa sí àwọn tó n já pe ki won dẹkun ija wọn. 'Ẹ jọwọ ẹ da ibọn yin silẹ; ki ẹ si kópa nínú eto idibo, Ati ọkunrin ati obinrin ilẹ wa, lóni a fihan pe gbogbo wa le jijọ gbe pọ ti a ko ro boya èèyàn kan wà lati goosu tabi Ariwa Ọkan ní gbogbo wa. Ori ijinle lémi ati awọn akẹgbẹ mí wa, è gbà alaafia láàyè n'ilẹ wa."" Aworan bí Drogba ati awọn akẹgbẹ rẹ tí ṣe kunlẹ bẹ awọn ologun láti gba alaafia laaye jẹ nkan ti awọn Ileese amohunmaworan kaakiri fi n hàn n'ilẹ wọn. Ko pe kò jìnà sí ọjọ yí, àwọn tó n já gba lati joko forojomitooro ọrọ tí wọn sì dà ọwọ ija duro. Bi o ba se wí pe ere fiimu ni ọrọ ti a n so yí jé ní, enit to kọọ yóò ti ni eleyii to lati fi pari ere idinnut yi,  ṣugbọn kò tan sibe. Leyin ti Ivory Coast dari pada nibi idije Ife ẹyẹ agbaye ta n wí yi lọdun 2006 ni Drogba kéde lasiko to n se àbẹwò sí àgbègbè ilu rẹ ni Bouake láwọn yóò tí gba Ifesewonse to n bọ lọnà pẹlu Madagascar. Iyalẹnu ni ọrọ yii jẹ nitori Bouake ta n wí yii dàbí ilé agbára àwọn ọmọ ogun ọlọtẹ. Kò dájú pé Drogba gba iyọnda lọdọ ààrẹ ko tó kede ọrọ yí  ṣugbọn nitori ifẹ tàwọn èèyàn ni ṣi ìdíje bọọlu, sibẹo ṣi wáyé níbẹ. Ọjọ nla ni ọjọ ti a n wí yi ti orile-ede Ivory Coast si borí Madagascar pẹlu ami ayo márún ún sí odo. Kete ti ìdíje yí parí ni gbogbo èèyàn rọ si ori papa ti won ko si fi ti ẹyà ṣe nínú idawọ ìdùnnú lọjọ ta n wí yi. Gbogbo Ivory Coast lo duro gẹgẹ y ọkan ti iṣẹlẹ yí sì tún so gbogbo ilẹ náà papo gege bí ọkan. Ṣugbọn ìdùnnú yi ko pẹ to fi tun di ìbànújẹ nitori awọn ọmọ ogun ko dawọ ija duro. Ọdún marun un lẹyìn ogun tun waye nitori ija to tẹlẹ esi ìdìbò. Èèyàn tó tó egberun mẹta ló bá ija yi lọ. Ọwọ tẹ ààrẹ Gbagbo ti ọ sí dero ile-ejo agbaye níbi tí wọn ti fesuny kan pe o da ẹsẹ nla to fako ijẹ ọmọnìyàn. Ni oṣù kínní ọdún 2019 won tu sile pe kò jẹbi amọ ọ di wa ni àhámọ́ láti jejo  ko-te-mi-lorun Nínú inu fo àyà fò ni ilẹ Ivory Coast wa lo in I ṣugbọn awọn èèyàn ilẹ náà kò ní gbàgbé ipá ribiribi tí Didier Drogba àti àwọn akẹgbẹ rey ko lati mu alaafia ba ile won. Bo tile je pe wọn ko ribi gba àmì ẹ̀yẹ láwọn ìdíje agbaye ti won ti kopa, orukọ wọn kò ní parẹ nínú ìtàn ilẹ wọn. Awọn ìkọ yí fihàn pé bí a bá gbaruku ti ara wa kò sí bí a kò ṣe ni jo gbe ní àlàáfíà. Odun 2018 ní Didier Drogba feyinti nìdí eré bọọlu. Akínkanjú agbaboolu ti awọn ololufẹ rẹ lọri pápá àti lorile-ede rẹ kò ní gbàgbé láyè láyé ni."	https://www.bbc.com/yoruba/52126837
religion	Oluwo of Iwo God festival: Mí ò bínú sí àwọn olórìṣà àmọ́...	"""Mò ń ṣe Ọdun Ọga mi ni, Ọga kan ṣoṣo ti mo ni ni Ọlọrun Ọba, ko si si igbakeji fun Ọlọrun."" Oluwo ti ilu Iwo, Ọba Abdulrasheed Akanbi ti fesi si ọrọ awọn ẹlẹ sin ibilẹ ati awọn ologboni to n tahun sii pe ayẹyẹ ọdun Ọlọrun Ọba to ṣe to wa n fi tabuku awọn Ọba yoruba ku diẹ kaato. Oluwo fesi nigba to n ba BBC Yoruba sọrọ lẹkunrẹrẹ lati fesi si ohun ti awọn ẹlẹsin ibilẹ n sọ. O sọ pataki ayẹyẹ Ọdun Ọlọrun Ọba to gbe kalẹ ati bo ṣe tako igbagbọ awọn oloriṣa nipa Ọba ilẹ Yoruba. ""Ọba Yorùbá nìkan ni wọ́n máa ń kí bí wọ́n ṣe ń kí Ọlọ́run, Ọlọrun ni Ka-bi-ọ-ko-si"". O ni Ọlọrun Ọba gangan lo maa n yan Ọba ati pe latọrun leeyan ti maa n gbe ori Ọba waye kii ṣe pe igba to daye tan ni wọn yan an gangan. Oluwo ti yó tán, ó ń wá bẹ́kùn bẹ́kùn kiri, àwọn òrìṣà tó ń tàbùkù ṣì ń wò ó lọ́wọ́- Ọba Ogboni ìwásẹ̀ Ayẹyẹ ìwúyè Grand Mufti wáyé ní Iwo, ọ̀pọ̀ adarí ẹ̀sìn Islam péjú Oluwo sọ f'Aláàfin pé k'Olorì máa dádé Ìgbà mẹ́rin tí ọ̀rọ̀ Oluwo dá awuyewuye sílẹ̀ Wo òkè ìṣẹ̀mbáyé Abanijorin yìí l'Ekiti tó máa ń bá ọ̀kọ̀ rìn lójú pópó tó tún ní ilé ìwòran orí ìtàgé nínú rẹ̀ ""Too bá lórí Ọba, oo lee de ibẹ, Ọlọ́run ò lè gbà kí wọ́n yàn ọ́, àtọ̀run lèèyàn tí ń gbé orí Ọba wá sáyé. ""Ọdún Ọ̀gá mi, Ọlọ́run tó ni mí lèmi ń ṣe"". Oluwo ti Iwo ni oun ko ni nkankan pẹlu awọn oloriṣa amọ koko ọrọ toun ni pe ki wọn ma ṣe gbe ọba si abẹ wọn. ""Ọlọrun Ọba kìí ṣe Òrìṣà Òkè, “Ẹni Orí ṣáà dá” gan ni ìtúmọ Òrìṣà, eyi to tumọ si pe eeyan lo da oriṣa"". Ninu ifọrọwanilẹnuwo yii, Wolii nla kan ni ilu Akure to ba Oluwo pe nibi Ọdun ọhun ni ninu itan oun ko tii ri ilu kan tabi Ọba kankan to ya ọjọ kan sọtọ lati yin Ọlọrun, ""eleyi jẹ akọkọ"". O si n rọ awọn Ọba to ku naa ki wọn kọ oriṣa silẹ ki wọn sin Ọlọrun Ọba. Ọ̀pọ̀ arìnrìnàjò jóná, àwọn mìí tún farapa nínú ìjàmbá ọkọ̀ ní Okitipupa Kwam 1 dá àwọn tó ń wọ́ ọ tuurutu nílẹ̀ pé ó jẹ́ gbèsè dollar iṣẹ́ orin kan l'Amẹ́rika Ìjọba Buhari, tí ẹ bá fẹ̀ yanjú ọ̀rọ̀ yìí ẹ jẹ́ kí Igboho lọ tọ́jú ara rẹ̀ ní Germany ná - Agbẹjọ́rò Bó ṣe òṣèlú náà ló gbà, a léè fi wo ọ̀rọ̀ Sunday Igboho - Abubakar Malami Wọ́n ní mo máa ń lọ bá ìyá tó bí mi sùn ní gbogbo ọjọ́ Tuesday, àṣírí ti tú, àwọn náà ti ń fojú balé ẹjọ́ o! - Genesis"	https://www.bbc.com/yoruba/59257776
religion	Oluwo: Àwọn adarí ẹ̀sìn Musulumi ṣe ayẹyẹ fún 'Grand Mufti, Oluwo kò yọjú	Awọn adari ẹsin Musulumi kan ṣabẹwọ si ilu Iwo, nipinlẹ Osun lati ṣe moriya fun Sheik Daood Imran Molaasan ti wọn yan gẹgẹ bi ''New Grand Mufti'' ilẹ Yoruba. Oluwo ti ilu Iwo, Oba AbdulRasheed Akanbi lo yan Sheik naa ni oye ẹsin Musulumi. Eleyii ti fa ariyanjiyan, ti o si ti di ọrọ ileẹjọ pẹlu idajọ pe Oluwo ko ni aṣẹ lati yan aṣoju ẹsin Musulumi, ati wi pe ko da ọwọ duro lori iyansipo naa. Ajọ League of Imams and Alfas lo gba ileẹjọ lọ lati pata si igbese Oluwo lati yan ẹnikẹni si ipo Musulumi. Amọ lẹyin wakati diẹ ti idajọ akọkọ naa waye, ni ileẹjọ giga tilu Osogbo tun pasẹ pe oun gbẹsẹ le asẹ akọkọ to waye saaju lati tako iyansipo Grand Mufti naa, to si ni ki wọn tẹsiwaju lati fi oye naa jẹ. Iwe asẹ ile ẹjọ naa ti Oluwo fi sọwọ sile isẹ BBC Yoruba fihan pe ọjọbọ, ọjọ kejidinlọgbọn osu kẹwa ọdun 2021 ni ileẹjọ pasẹ naa. Amọ, n ṣe ni awọn eniyan pejọ si ibi ayẹyẹ naa ni opin ọṣẹ lati yọ pẹlu oloye naa, amọ Oluwo ko yọju sibẹ. Nibi ayẹyẹ naa ti ẹgbẹ awọn Musulumi ni ilu Iwo ati Jamaát Taáwunil Muslimeen ṣe agbatẹru fun, ni Molaasan ti salaye pe Oluwo ti fi oun jẹ oye naa ki ọrọ ileẹjọ to de ilẹ. Malaasan to jẹ aarẹ ẹgbẹ Musulumi, Jama'atu Ta'awunul Mumineen ni oun yoo wa ọna lati ṣepade pẹlẹ-putu pẹlu awọn to n fi apa janu lati ri pe alaafia ati ifimọṣọkan waye laarin awọn musulumi. O ni awọn yoo jiroro lori ohun ti ẹsin Musulumi jẹ, ti awọn yoo si pe awọn adari ẹsin Musulumi Sunni ati Sufi lati ṣiṣẹ pọ lori ilọsiwaju ẹsin wọn. Awọn to pejọ si ibi ayẹyẹ naa ni Waziri ilẹ Yoruba, Sheik Yaqoob Muhammad AbdulBaqi, awọn adari ẹsin Musulumi lati ipinlẹ Oyo, Ogun, Kwara ati ilu Eko. Bakan naa ni awọn adari ẹsin naa ṣabẹwọ si Oluwo ni afin ọba, nibi to ti gbadura fun wọn to si ti gba wọn niyanju lati ṣiṣẹ pọ ninu irẹpọ. Saaju la ti mu iroyin wa fun yin pe, awuyewuye ko ti tan lori bi Oluwo ti ilẹ Iwo, Oba AbdulRasheed Akanbi ṣe yan Sheik Dawood Imran Molaasan gẹgẹ bi Grand Mufti ilẹ Yoruba. Ni Ọjọbọ, ọjọ kejidinlọgbọn oṣu kẹwaa ọdun 2021 yii ni ile ẹjọ giga kan niluu Osogbo paṣẹ pe Sheikh Molaasan ko gbọdọ pe tabi ri ara rẹ gẹgẹ bi Grand Mufti ilẹ Yoruba mọ titi ti ẹjọ ti wọn pe e yoo fi yanju. Ẹgbẹ awọn lmam atawọn aafa lo gbe ọrọ naa lọ si ile ẹjọ lati da Oluwo duro lori ati yan Sheik Molaasan loye. BBC Yoruba kan si Oluwo lori ọrọ yii, ṣugbọn kabiyesi ko fesi amọ Oluwo ni ki a ba Sheikh ti oun fi joye gan an sọrọ. Sheikh Molaasan sọ fun wa pe oun kii ṣe ọmọ ẹgbẹ awọn Imam ati aafa to pe ẹjọ yii, nitori naa, wọn ko le lo ofin kankan le oun lori. O ṣalaye pe awọn agbẹjọro oun naa ti wa lori ọrọ yii, wọn yoo si pade nile ẹjọ pẹlu awọn to pe oun lẹjọ. Lori ọrọ ti ẹgbẹ Imam atawọn aafa to sọ pe ko tọ si ọba alaye lati yan ẹnikẹni si ipo Mufti, Sheikh ni ọba laṣẹ lati yan Mufti gẹgẹ bi o ti laṣẹ lati yan Imam. ''Ẹgbẹ awọn baba wa kan ninu ẹsin Islam ni awọn to pe wa lẹjọ lori oye Mufti ti Oluwo fi mi jẹ. A kii ṣe ẹgbẹ kan naa, a kan jọ jẹ ẹleṣin Islam ni ati pe ti ile ẹjọ ba da ẹjọ ti ko ba tẹ wa lọrun, a ni anfani lati pe ẹjọ kotẹmilọrun. Emi o bawọn ṣe ẹgbẹ wọn, ẹgbẹ Ta'awun musulumi ni ẹgbẹ tiwa eleyii ti a si forukọ silẹ pẹlu ajọ C.A.C. Gbogbo mọṣalaaṣi wa ni ko si labẹ awọn Imam yii, bakan naa ofin ko fawọn Imam lagbara lati yan ẹnikẹni sipo. Ati pe awọn Imam to pe mi lẹjọ yii ko fi orukọ silẹ pẹlu ajọ ijọba C.A.C. Oluwo ti fi emi jẹ oye yii tipẹ, awẹjẹ-wẹmu lasan an ni a fẹ ṣe lọjọ Abamẹta ki ẹgbẹ Imam yii to pe mi lẹjọ,'' Sheikh Molaasan Akeugbagold rọ Oluwo lati fi ọrọ oye ẹsin Islam silẹ fawọn Alfa àti Imaamu: Ẹwẹ, Sheikh Akeugbagold Taofeeq ti rọ Oluwo lati maa dasi ọrọ oye jijẹ ninu ẹsin Islam. Akeugbagold sọ fun BBC Yoruba pe niṣe lo yẹ ki Oluwo fi awọn aafa silẹ lati maa yan eeyan sipo fun ra wọn. ''Awọn ọba ni wọn maa n yan Imam si ipo nilẹ Yoruba, amọ o le ma ba ẹsin Islam mu. Amọ, awọn aafa lo yẹ ki wọn maa fawọn eeyan jẹ oye ninu ẹsin Islam, mo si mọ pe awọn aafa ilu Iwo mọ bẹ. Ṣugbọn emi maa gba baba wa Oluwo ni imọran lati fi ọrọ ẹsin silẹ fawọn aafa. Ki wọn ma ba wọn fa tabi ba wọn du ohun kohun. Lẹyin Imam tawọn ọba maa n yan sipo, wọn kii dasi awọn oye yoku ninu ẹsin Islam,'' Akeugbagold lo sọ bẹẹ. Ninu atẹjade kan ti Oluwo fisita lọjọ Ẹti, tii se ọjọ keji ti idajọ naa waye, o ni oun n tẹsiwaju lọla ọjọ Satide lati se ayẹyẹ iwuye Grand Mufti Yoruba jẹ. Ọba alaye naa ni lẹyin ifikunlukun to yẹ, awọn eeyan ti ọrọ naa kan ti pahunpọ fọwọsi yiyan Sheik Dawood Imran gẹgẹ bii Grand Mufti tilu Iwo.	https://www.bbc.com/yoruba/afrika-59087698
sports	Football market: Wo bó ṣe ń lọ lágbo káràkátà àwọn agbábọ́ọ́lù lọ́sẹ̀ yìí	Fun anfani gbogbo ololufẹ ere bọọlu, ti ẹ si fẹ mọ bo ṣe n lọ lagbo karakata awọn agbabọọlu kaakiri agbaye, a ti gbe ohun ti ẹ mọ n jẹ de.Lọwọlọwọ yii, ẹgbẹ agbabọọlu Paris St-Germain ti n gbero lati ra ẹlẹsẹayo ọmọ orilẹ-ede Portugal, Christiano Ronaldo lati Juventus, iyẹn to ba fẹ ni o.Bakan naa ni atamatase ọmọ ilẹ Argentina, Lionel Messi yoo tẹkọ leti lọ si Inter Miami l'Amẹrika, lẹyin to ba ti gba bọọlu fun saa meji tan ni Yuroopu. Boya ẹ ti gbọ pe oju ikọ Chelsea ti wa lara agbabọọlu Bayern Munich, iyẹn Kingsley Coman lati fi rọpo Christian Pulisic, iyẹn to ba wu Comman lati lọ si  Stamford Bridge.Ko tan sibẹ, Arsenal, West Ham, Everton ati Brighton ti n figa gbaga ki ẹlẹjẹ tutu lati orilẹ-ede Scotland, iyẹn Ibane Bowat le tẹ wọn lọwọ lati Fulham.Ẹwẹ, agbabọọlu Manchester United, Nemanja Matic ti sọ ye yoo wu oun lati tẹkọ leti lọ si ẹgbẹ agbabọọlu Benfica ti wọn ba fiwe pe oun, bo tilẹ jẹ o ni Old Trafford san oun.Ka to maa lọ, Barcelona ti na ọwọ ifẹ si Georginio Wijnaldum to n gbaradi lati fi Liverpool silẹ ni kete ti adehun wọn ba pari ni opin saa yii.Lakotan, akọnimọọgba Chelsea tẹlẹ, Maurizio Sarri ti n mura lati pada si Napoli gẹgẹ bii akọnimọọgba tuntun.	https://www.bbc.com/yoruba/56369881
entertainment	BB Naija: Kí ló pa Elisha Abbo, Leycon àti Naira Marley pọ̀, tí àríyá yóò fi wáyé?	"Inu ẹni kii dun, ka pa mọra ni ọrọ awọn ololufẹ Olalekan Agbeleshebioba, ti sps eeyan mọ si Leycon, to gbegba oroke ninu asekagba idije BB Naija fun tọdun 2020. Idi ni pe Senator to n soju ẹkun idibo Ariwa Adamawa, Elisha Ishaku Abbo ti kede pe oun fẹ se apejẹ ati ayẹyẹ idawọ idunnu pẹlu Leycon to jawe olubori naa. Ninu fidio kan to gba ori ayelujara kan bayii, ni Sẹnatọ Abbo ti kede pe, nitori oun se agbatẹru fun Leycon, o di dandan ko jawe olubori ninu idije naa. ""Gbogbo ẹyin ololufẹ Leycon, ẹ sunmọ lonii bi ka dijọ se ariya. Mo ti sọ fun yin pe Lecon n gbe owo ile BB Naija bọ wa sile, o si ti de bayii. Nitori naa, ẹyin ti Naira Marley, nibo lẹ wa? O ya, a n lọ silu Eko lọ se ariya, Naira Marley, o ya sunmọ ibi, jẹ ka ls se ariya fun Lekan ooooo."" Bẹẹ ba si gbagbe, Sẹnatọ Abbo yii ni ẹnu n kun lati ọdun to kọja lori ẹsun pe o lu obinrin kan ninu ile itaja, ti fidio naa si gba ori ayelujara kan. Amọ ọjọ Aje ni iroyin gbalẹ pe, ile ẹjọ giga ilu Abuja ti ni ki Sẹnatọ Abbo yii lọ san miliọnu lọna aadọta naira fun obinrin naa, ti Abbo fiya jẹ. Lẹyin wakati mẹrinlelogun ti idajs naa waye, ni akọtun fidio miran tun lu sori ayelujara ninu eyi ti Sẹnatọ Elisha Abbo ti n kesi Naira Marley pe kawọn lọ silu Eko, ls se ariya fun Lekan. Ibeere ti ọpọ eeyan wa n beere ni pe, ki lo pa Sẹnatọ Elisha Abbo, Naira Marley ati Lekan pọ? Saaju la ti mu iroyin wa fun yin pe, ile ẹjọ giga ilu Abuja, to wa ni Maitama, ti dajọ pe ki sẹnetọ to n ṣoju ẹkun idibo Ariwa Adamawa, Elisha Abbo, san aadọta miliọnu Naira, gẹgẹ bi owo itanran, fun oṣiṣẹ ile itaja kan to  fi iya jẹ. Oṣu karun-un, ọdun 2019 ni fidio kan jade sori ayelujra, to si ṣafihan bi Sẹnetọ Abbo ṣe n ko igbaju, igbamu fun obinrin kan ni ṣọọbu ti wọn ti n ta awọn eroja ibalopọ nilu Abuja. Ọpọlọpọ ọmọ Naijiria lo koro oju si ihuwasi sẹnetọ naa. Eyi mu ki ọrọ naa de ileeṣẹ ọlọpaa, ti wọn si kọkọ gbe e lọ si ile ẹjọ majisireti kan ni agbegbe Zuba, nilu abuja. Ṣugbọn, adajọ ile ẹjọ naa, Abdullahi Ilelah, wọgile ẹjọ naa, lẹyin ti Abbo kọwe pe oun ko ni ẹjọ kankan latiu jẹ. Arabinrin naa, Osinibibra Warmate, pẹlu iranlọwọ awọn agbẹjọro rẹ, pe ẹjọ miran si ile ẹjọ giga ilu abuja, ti wọn si fi ẹsun kan Sẹnetọ Abbo pe o tẹ ẹtọ rẹ mọlẹ. Onidajọ ile ẹjọ giga naa, Samira Bature si ti dajọ pe ki Sẹnets Abbo san miliọnu lọna aadọta Naira fun arabinrin Warnate, lati fi tu u ninu."	https://www.bbc.com/yoruba/afrika-54331071
