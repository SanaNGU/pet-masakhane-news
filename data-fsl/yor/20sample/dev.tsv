sports	FIFA 2022 World cup qualifiers: Japan wọ́ Mongolia nílẹ̀ gẹrẹrẹrẹ pẹ̀lú góòlù mẹ́rìnlá sí òdo	Aṣe airijinna lairi abuke ọkẹrẹ, bẹẹsi ni  aileja nii jẹ ojude baba mi o de ihin. Owe mejeeji yii lo wa si ise nibi ifẹsẹwọnsẹ tani yoo kopa ni idije ife ẹyẹ agbaye World cup tọdun 2022. Boya ka kọkọ beere lọwọ yin pe ki lẹ o ṣe bi ẹ ba gbọ pe ninu ifẹsẹwọnsẹ bọọlu kan, orilẹede kan ni Afrika na iks Super Eagles pẹlu goolu mẹrinla si odo? Hmmm...bi ọrọ ṣe ri niyi nigba ti orilẹede Mongolia gba Japan lalejo. Nṣe ni Japan sọ ara wọn di alejo ọran mọ Mongolia lọwọ ti wọn si na wọn pẹlu goolu mẹrinla si odo. Takumi Minamino,  Agbabọọlu Liverpool ti wọn ya Southampton fun saa liigi Premiership to n lọ lọwọ nilẹ Gẹẹsi  wa lara awọn to gba goolu si awọn ninu ifẹsẹwọnsẹ naa. Goolu mẹta ni Yuya Osako to n gba bọọlu jẹun ni Werder Bremen gba wọle ni tirẹ. Awọn agbabọọlu Japan to tun gba bọọlu sinu awọn ni Sho Inagaki (meji), Junya Ito (meji), Kyogo Furuhashi (meji), Daichi Kamada, Hidemasa Morita Takuma Asano ti  Khash Erdene Tuyaa, agbabọọlu Mongolia naa gba ọkan si ile ara rẹ. Pẹlu esi ifẹsẹwọnsẹ yii, orilẹede Japan yoo kogoja lati kopa nibi idije ife ẹyẹ agbaye tọdun 2022 bi wọn ba lee fagba han orilẹede Myanmar. Ilu Chiba, lorilẹede Japan ni ifẹsẹwọnsẹ naa ti waye lẹyin ti ofin isede to wa nilẹ lorilẹede Mongolia mu ki ifẹsẹwọnsẹ naa o ma lee waye ni orilẹede naa. Ni ọjọ Aje ni  orilẹede Canada ti kọkọ naa orilẹede Caynan Islands pẹlu ami ayo mọkanla si odo. Orilẹede Mongolia wa ni ipo aadọwa (190) ninu atẹ igbelewọn awọn orilẹede to n gba bọọlu lagbaye labẹ ajọ FIFA.	https://www.bbc.com/yoruba/afrika-56580291
health	Baby starts menstruating at four months: Ọmọ ìkókó bẹ̀rẹ̀ ǹkan oṣù l'ọ́mọ oṣù mẹ́rin	"Kayeefi darapọ mọ eemọ gogoro. Ọmọdebinrin kekere kan taa pe ni Beulah lati bo aṣiri oeukọ rẹ la gbọ pe o bẹrẹ si ni ṣe nkan oṣu tawọn agba obinrin maa n ṣe nigba to pe oṣu mẹrin pere. Ọmọ naa Beulah to bẹrẹ si ni ṣe nkan oṣu ti ni ilakọja to si ti bori aisan jẹjẹrẹ kan to n jẹ sex cord stromal tumors gẹgẹ bi awọn dokita ṣe ṣe apejuwe rẹ. ""Awọn nkan to n fa aisan yii le maa tu homoonu to n m'are fẹ ibalopọ sita. Wọn tun maa n pee ni sex cord-gonadal stromal tumor. Iya ọmọ naa, taa pe ni Faube lati bo aṣiri orukọ rẹ sọ fun iwe iroyin Standard ni ile wọn to wa ni Kakamega County ni Kenya pe ọmọ oun ni aisan jẹjẹrẹ ile ọmọ. Beulah ni akọbi awọn ọmọ iya rẹ ti wọn si bii ni ọjọ kẹrindinlogun oṣu kẹrin ọdun 2019. Iya rẹ ranti pe igba to bii, iwọn 4.2kg lo wọ̀n to si wa ni ilera pipe. Gbogbo nkan bẹrẹ si ni dẹru ba ni nigba ọmọ naa pe oṣu mẹrin to si bẹrẹ si ni fi ami ọmọbinrin to ti balaga han ti nkan bẹrẹ si ni ro loju rẹ ti oloyinbo n pe ni acne tabi pimples. Ọyan rẹ tobi sii, irun si bẹrẹ si ni hu labẹ rẹ ati abiya rẹ. Lẹyin oṣu kan ami naa yọju, Bibrian bẹrẹ si ni sun ẹjẹ loju ara rẹ. ""Isun ẹjẹ naa lo ọjọ marun,"", iya rẹ sọ bẹẹ eyi to si jẹ pe iye ọjọ̀ to tọ ti awọn obinrin fi n ṣe nkan oṣu niyẹn. Faube ba gbe ọmọ rẹ lọ si ile iwosan. Aṣírí tú! A ti mọ àwọn tó ń ṣagbátẹrù Sunday Igboho àti Nnamdi Kanu nínú ìjọba - Buhari Ìwọ́de Revolution Now bẹ̀rẹ̀ ní agbègbè Ojota ní ìpínlẹ̀ Eko Ẹ bá wa bẹ̀ BB Naija kò bẹ̀rẹ̀ Big Mama nàá, mo ṣetán láti ṣí ara sílẹ̀ nítorí owó - Fali Werepe Ilé ẹjọ́ ju Àfáà tó ń gbé àwọ̀ Femi Adesina wọ̀ sí ẹ̀wọ̀n ọdún 28, ó tún pàdánù dúkìá ""Wọn tọju rẹ fun aisan inu ẹjẹ wọn si fun un ni oogun"" amọ iya rẹ ni iṣl naa ko yipada. Ni oṣu to tẹlee, o tun ṣun ẹjẹ labẹ,"" gẹgẹ bii pe o n ṣe nkan oṣu"", iya Bibian sọ pe oun ranti bi ogun yii ṣe bẹrẹ toun si n baa fa a. Nibayii, ọkọ Faube ti kọ ọ silẹ lẹni to fẹ ni ọjọ kẹrinlelogun oṣu Kẹta ọdun 2018. Faube ni oun n ti ile iwosan kan lọ si omii lati wa iwadii ijinlẹ si ohun to n ṣe ọmọ oun ṣugbọn ko fi bẹẹ sohun to ti ibẹ jade. O ṣalaye bo ṣe ya owo lọwọ ọrẹ, ẹbi ati ṣọọṣi ko ba le san oke nla owo itọju ọmọ rẹ."	https://www.bbc.com/yoruba/58760687
religion	Ọba Charles gbarata lórí ọ̀wọ́n oúnjẹ àti ebi tó gbòde lásìkò ọdún Keresimesi	Ọba ilẹ Gẹẹsi, Ọba Charles Kẹta ti fi ọrọ ikinni ọdun Keresimesi akọkọ lede gẹgẹ bii ọba ilẹ naa. Ninu ọrọ ikini naa lo ti mẹnuba bi nnkan ṣe wọn gogo nilẹ ọhun ati lagbaye. O ni oun mọ pe ọpọ awọn araalu ni ko rọrun fun lati tọju awọn ẹbi wọn lasiko yii. Ninu ọrọ ọdun naa to sọ nile ijọsin St George’s Chapel to wa nile nla Windsor Castle, ni Ọba Charles Kẹta ti gboriyin fun iya rẹ fun awọn ohun to gbe ṣe lasiko to wa loke eepẹ. Ọba Charles Kẹta ni “Mo fẹ dupẹ lọwọ awọn oninu ire to fun awọn eeyann lounjẹ atawọn ẹbun mii lasiko ọdun yii.” O tun sọrọ ifẹ ti awọn ọmọlẹyin Kristi fi n han si awọn ẹlomiran lasiko pọpọ-ṣinṣin ọdun. Ọba Charles Kẹta ni “Mo dupẹ lọwọ ẹyin araalu fun ifẹ ti ẹ fi han si emi atawọn ẹbi mi.” “Akoko ọdun Keresimesi ṣe pataki si awa to ti padanu awọn ololufẹ tabi ẹbi wa, gbogbo igba ti ọdun naa ba n waye ni a maa n saaro wọn.” O tun dupẹ awọn ọmọ ogun fun bi wọn ṣe n daabo bo araalu, to fi mọ awọn oṣiṣẹ pajawiri, oṣiṣẹ eto ilera atawọn olukọ. Lẹyin naa lo gba awọn araalu niyanju lati maṣe sọ ireti nu nitori oniruru awọn ohun to n ṣẹlẹ kaakiri agbaye. Ọdọọdun ni ọba ilẹ Gẹẹsi maa n fi ọrọ ikinni ranṣe si awọn eeyan rẹ, wọn ti n ṣe bẹẹ bayii o ti le ni aadọrun ọdun.	https://www.bbc.com/yoruba/articles/c9e4v81x9m0o
politics	Oyo LG Polls: OYSIEC ní APC ló yẹ kò bẹ aráàlú lórí àṣìṣe rẹ̀ nípa ìbò ìjọba ìbílẹ̀	Awuyewuye to n waye lori eto idibo ijọba ibilẹ ti yoo waye lọjọ Satide ọla nipinlẹ Oyo si n gbona jain jain ni. Idi ni pe ẹgbẹ oselu APC, to jẹ ẹgbẹ oselu alatako gboogi nipinlẹ Oyo si n figbe ta pe ijọba gbọdọ wọgile eto idibo naa ni, ki oun le ni anfaani lati kopa ninu rẹ. APC ni ẹjọ ti oun gbe lọ sile ẹjọ lori bi gomina Seyi Makinde se juwe ọna ile fun awọn alaga ijọba ibilẹ ti Abiola Ajimọbi yan sipo, lo mu ki oun ma le se igbaradi fun eto idibo ijọba ibilẹ naa. Eyi lo mu ki BBC Yoruba tọ awọn alẹnulọrọ lori eto idibo naa lọ lati m,ọ ohun to faa ti awuyewuye naa fi n tẹ siwaju atawọn ọna abayọ si. Lara awọn to si salaye ẹdun ọkan wọn ati awijare ni Alaga ajọ eleto idibo nipinlẹ Oyo, amofin Isiaka Olagunju, alukoro fun ẹgbẹ oselu PDP, Enjinia Akeem Olatunji ati alaga fun ẹgbẹ awọn alaga ijọba ibilẹ ninu ẹgbẹ APC ti wọn yọ nipo, Ayodeji Abass Aleshiloye. Alaye ree lori bi awọn eeyan naa se n gba ọrọ idibo ijọba ibilẹ mọ ara wọn lọwọ.	https://www.bbc.com/yoruba/afrika-57197200
entertainment	Bukunmi Oluwasina: Ẹ wo ọ̀pọ̀ ìgbà tí àwọn òṣèré fíìmù Yorùbá ti gbé àwọn olólùfẹ́ wọn ní ‘handiccap'	"Ni ọjọ Isẹgun ni gbajumọ osere tiata, Bukunmi Oluwasina bọ si oju ayelujara toun tomije loju to si n sukun aro ninu fidio naa. Ọpọ awọn ololufẹ rẹ ni omije rẹ gba omije loju wọn ti ọpọ si tun banujẹ gidigidi lori ero pe boya aida kan lo ṣẹlẹ sii. Amoṣa lẹyin o rẹyin ni o han sita pe ko si laabi kankan to ṣe osere yii, o kan n yọ ayọ ori ayelujara lasan ni. Gẹgẹ bi iwadii BBC News Yoruba lori iṣẹlẹ yii, ohun elo igbana sara (Charger) ẹrọ ibanisọrọ rẹ lo sọnu. Pupọ awọn ololufẹ rẹ to pada wa gbọ okodoro ọrọ naa ni inu wọn ko dun si ohun to ṣe naa ti wọn ko si fi ẹhonu wọn pamọ lori rẹ. Lootọ Bukunmi ti pada wa tọrọ aforijin lọwọ awọn ololufẹ rẹ to ni Mo tọrọ àforíjì lórí fídíò tí mo gbé jáde, tó ń mú àwọn èèyàn pè mí - Bukunmi Oluwashina Amoṣa, igba akọkọ kọ niyi ti awọn oṣere tabi ilumọọka yoo maa hu iru iwa bayii eleyi ti n ko ọkan awọn ololufe wọn soke. Ni ọjọ kẹtadinlogun osu kejila ọdun 2021 ni ori ayelujara ni Naijiria daru lẹyin ti ilumọọka osere tiata, Ibrahim Chattah kede ninu fidio kan loju opo Instagram rẹ pe iporuru ọkan ti ba oun lori ohun kan to ṣe pataki si oun ti oun padanu. Ọrọ yii milẹ pupọ nigba naa nitori asiko ti ọpọ iṣẹlẹ n ṣẹ nitori ipaya, iporuru ọkan to de ba awọn eeyan nigba naa ni. Ṣe ni ọpọ awọn ololufẹ Chatta ati tiata Yoruba ko aya soke nigba naa ti wọn si n gbadura pe ibi ko ni ṣẹlẹ si gbajumọ osere yii. Nigba to ya ni Ibrahim Chatta wa tun tọrọ aforijin lọwọ awọn ololufẹ rẹ pe ki wọn maa binu si oun, kii ṣe ohun ti won ro lo ṣe oun. O ni ẹṣin funfun oun kan lo ṣalaisi to faa kii ṣe nnkan miran. Muyiwa Ademola, ti ọpọ eeyan mọ si Muyi Authentic pẹlu ti figba kan ri da apara bẹẹ ninu eyi ti ti sọ loju opo ayelujara rẹ pe oun fẹ fi ere tiata ṣiṣe silẹ lọ gbe igba oselu lati dije dupo lọdun 2023. Ninu ikede to kọkọ gbe jade lọjọ kinni, oṣu Kẹrin lo ti sọ pe oun ti bẹrẹ oṣelu, ati pe oun yoo du ipo sẹnatọ ninu idibo gbogbo gboo ti yoo waye lọdun 2023. Eyi mu ki ọpọlọpọ ololufẹ rẹ ni Naijiria ati Oke okun pẹlu maa kan sii lati gbaa ni amọran, ""bi awọn kan ṣe n ṣọ pe awọn wa lẹyin mi digbi bii ike, lawọn mii n sọ pe ki n ma ba wọn lọwọ si ọrọ oṣelu Naijiria fun idi kan tabi omiran."" Lẹyin ọjọ diẹ lo pada wa tọrọ aforijin lọwọ awọn ololufẹ rẹ to sọ pe, iṣẹ tiata ni iṣẹ ti ori ran oun ati pe oun ko nifẹ si oṣelu ṣiṣe."	https://www.bbc.com/yoruba/media-61192691
entertainment	Obi Cubana: Ilé ijó 'Hustle and Bustle' di tìtì pa lẹ́yìn ikú olùgbafẹ́ kan	Ile ijo Hustle and Bustle to jẹ ti gbajugbaja oniṣowo un ni, Obinna Iyiegbu ti ọpọ mọ si Obi Cubana ti di titi pa. Ohun ti a gbọ ni pe awọn alaṣẹ ile ijo naa kede pe ibi igbafẹ ọhun tipa di ọjọ mii ọjọ 're lẹyin ti ina gbe olùgbafẹ́ kan lọjọ Aiku ti o si gba ibẹ dero ọrun. Ninu atẹjade kan ti ile ijo ọhún fi sita, wọn ṣalaye pe awọn ti ile ijo naa tipa tori onibaara wọn kan to ku lai ro tẹlẹ. Wọn ni ọgbẹ ọkàn ni iṣẹlẹ naa jẹ eleyii ti awọn nilo asiko diẹ lati mu ọkan awọn le lori iṣẹlẹ naa. Iwadii ti BBC ṣe fihan pe obinrin ni ẹni to ku naa ṣugbọn BBC ko mọ bi iṣẹlẹ ọhun ti waye. Awọn alaṣẹ ile ijo gbadura pe kí Eledua tun awọn ẹbi oloogbe naa ninu. Awọn ẹṣọ ile ijo niluu Abuja sọ fun BBC pe ile ijo ọhún ti wa ni titi pa lootọọ. Amọ, awọn ẹṣọ naa ko ṣalaye ni kikun ohun to ṣẹlẹ gan an. Ile ijo Hustle and Bustle wa ni agbegbe Wuse 2 ni nọmba 80, Aminu Kanu Crescent. Ile ijo Hustle and Bustle jẹ ọkan lara awọn okoowo Obi Cubana.	https://www.bbc.com/yoruba/afrika-59295432
politics	Muhammadu Buhari: Amòfin Adebayo wá kábàámọ̀ pé ọ̀pọ̀ nǹkan ni wọ́n ń tọwọ́ òṣèlú bọ	"Oni Ọjọbọ lo yẹ ki Aarẹ Muhammadu Buhari farahan niwaju ijoko ile asofin apapọ fun ilẹ Naijiria. Ọsẹ to kọja ni awọn ọmọ ile igbimọ aṣoju-ṣofin ranṣẹ si, nitori ọrọ eto aabo aabo to mẹhẹ yika Naijiria. Igbesẹ awọn asofin lati ransẹ pe Buhari waye lẹyin ti ikọ Boko Haram pa awọn agbẹ kan nipinlẹ Borno. Ariyanjiyan si ti n waye lori boya Buhari yoo lọ ọ tabi ko ni i lọ, paapa lẹyin ti Agbẹjọro Agba Naijiria, to tun jẹ Minisita fun eto idajọ, Abubakar Malami sọ l'Ọjọru pe, awọn aṣofin ko ni ẹtọ labẹ ofin lati ranṣẹ pe Buhari. Awijare Malami ni pe aarẹ ti ṣe aṣeyọri to pọ, ""fun bo ṣe da yinyin ado oloro, ipaniyan, ati biba dukia jẹ duro"", ko to o di aarẹ lọdun 2015. O ni awọn ilana ti Buhari n gba yanju ọrọ eto aabo gẹgẹ bi Oludari gbogbo ileeṣẹ aabo, kii ṣe nkan ti gbogbo aye gbọdọ mọ. Ṣugbọn ṣa, agbẹjọro kan, Amofin Sali Adebayo sọ fun BBC Yoruba pe ""awọn ofin fi aaye gba awọn aṣofin, lati ranṣẹ pe aarẹ lori ohunkohun ti wọn ba n fẹ alaye lori rẹ"". Amofin Adebayọsọ pe wọn  ni agbara lati yọ ọ ni ipo aarẹ, to ba kuna lati farahan niwaju wọn, pẹlu ibo ìdá meji ninu mẹta apapọ wọn. ""Iyẹn ti wọn ko ba ṣe ojusaaju oṣelu nitori o ṣe ni laanu pe ọpọ nkan ni a n fi ọrọ oṣelu yanju ni Naijiria. ""O si ṣe e ṣe ki awọn aṣofin ma ṣe nkankan fun Buhari ti ko ba yọju si wọn, nitori pe ọmọ ẹgbẹ oṣelu rẹ, APC, lo pọju nibẹ. ""Wọn ko si ni i ṣe ohunkohun lati tako ẹgbẹ wọn."" Saaju la ti sọ fun yin pe, Agbẹjọro agba orilẹede Naijiria, Abubakar Malami ti ni ile igbimọ aṣofin ko lẹtọ labẹ ofin lati pe aarẹ Muhammadu Buhari wa siwaju wọn lati wa ṣalaye ohunkohun.Malami ṣipaya eyi l'Ọjọru ọsẹ ninu ọrọ to pe akọle rẹ ni ""Pipe Buhari lẹjọ: Ile aṣofin n ṣe lodi alakalẹ ofin"".Agbẹjọro agba ni ""ile igbimọ aṣofin ko lagbara kankan labẹ ofin lati gbero rẹ tabi ṣe agbekalẹ eto ti o le pe aarẹ ko wa ṣalaye ọrọ lorii iṣẹ awọn ologun ati bi wọn ṣe n lo wọn. Bakan naa, o mẹnu ba pe ẹtọ ti aarẹ ni lati yan pe oun fẹ farahan niwaju ile aṣofin lati ba wọn sọrọ torinaa ki ile aṣofin maa pe aarẹ lẹjọ tabuku ba ipo aarẹ.Ni ọjọ kinni oṣu kejila ọdun ni ile igbimọ aṣoju-ṣofin da abaa ki wọn pe aarẹ Buhari lati wa jabọ fun wọn lorii otitọ to wa nidii ọrọ abo lorilẹede Naijiria.Wọn ṣe ipinu yii lasiko ijoko ile kan nibi ti ọmọ ile to n ṣoju ipinlẹ Borno sọ aba kan lorii iṣẹlẹ bi Boko Haram ṣe ṣekupa awọn agbẹ onirẹsi mẹtalelogoji nipinlẹ rẹ.Ẹwẹ, ni idahun si eyi, oluranlọwọ pataki si aarẹ lori ọrọ ori ayelujara, Lauretta Onochie kede lọjọ Aje wipe Aarẹ yoo ba apapọ ile igbimọ aṣofin sọrọ."	https://www.bbc.com/yoruba/afrika-55247393
sports	Mane dá iná yá Kepa lábẹ́ lẹ́ẹ̀mejì bí Liverpool ṣe lu Chelsea lálùmọ́lẹ́ bíi bẹ̀m̀bẹ́.	Nkan ti baba fi ju ọmọ lọ ni ẹgbẹ agbabọọlU liverpool fi ọrọ ṣe pẹlu bi wọn ṣe din dundun iya goolu meji si odo fun Chelsea. Ifẹsẹwọnsẹ naa to waye nile Chlesea jẹ akọkọ ti wn yoo gba nibẹ lati igba ti saa bọọlu tuntun ti bẹrẹ. Sadi Mane agbawaju Liverpool lo jẹ goolu mejeeji to mu ki Liverpool gunke si ipo kẹẹta lori afara Liigi. Chelsea wa ni ipo ikẹwa bayi ti Arsenal asi n tọ Everton lẹyin ni ipo keji. Aṣiṣe meji lo ṣokunfa ifidirẹmi Chelsea ninu ifẹsẹwọnṣẹ naa. Akọkọ ni ti Christensen to gba kaadi pupa lẹyin to  fa Sane titi to fi ṣubu lasiko to n gbiyanju lati lọ jẹ ni ile Chelsea. Nitori eyi, eeyan mẹwa dipo mọkanla ni Chelsea fi gba ifẹsẹwọnsẹ naa ti eleyi si fun Liverpool lagbara lati wọle siwọn lara. Aṣiṣe ẹlẹẹkeji ni ti aṣọle Chelsea Kepa Arizzabalaga to jẹ ki Sane gba goolu keji wọle.	https://www.bbc.com/yoruba/ere-idaraya-54228940
health	Wo àmójútó tí o gbọ́dọ̀ fún nkan ọmọkùnrin rẹ láti dènà ààrùn	Yoruba bọ̀, wọn ni imọtoto, lo le ṣẹgun aarun gbogbo. Eyi to tumọ si pe o ṣe pataki fun gbogbo eeyan, boya ọkunrin tabi obinrin, lati maa ṣe imọtoto ara wọn. Bo ṣe ṣe koko fun obinrin lati maa  ṣamojuto oju ara rẹ, naa lo ṣe pataki fun ọkunrin. Nitori naa, ẹ jẹ ka ṣe agbeyẹwo diẹ lara ọna ti ọkunrin le gba mojuto nkan ọmọkunrin rẹ, lati dena aarun. Diẹ lara nkan ti awọn onimọ nipa ara sọ ree: Fifi ọsẹ tabi awọn ọṣẹ olomi igbalode (shower gel) fọ nkan ọmọkunrin rẹ ju bi o ṣe yẹ, le fa ọgbẹ. Fifi omi to lọ wọọrọ fọ, ni ẹẹkan lojumọ, ki o si fi aṣọ nu u ko gbẹ, ti to lati dena aarun. Ti o ba fẹ lo ọṣẹ, rii daju pe ọṣẹ ti ko ni kẹmika to le, ko si jẹ ọsẹ ti ko ni òórùn, lati dena ki nkan ọmọkunrin maa yun ọ. Ma ṣe lo atike tabi lọfinda si nnkan ọmọkunrin rẹ - o le mu ki o maa yun ọ tabi bó. Yatọ si awọn nkan ti a mẹnuba yii, o ṣe koko fun ọkunrin lati maa ṣe imọtoto abẹ nkan ọmọkunrin ati ẹpọ̀n rẹ. Ti òógùn ba darapọ mọ irun abẹ, oorun buruku ni yoo maa jade nibẹ. Nitori naa ni o ṣe nilo fífọ̀ ni oore-koore, paapaa nitori pe àwọ̀tẹ́lẹ̀ (boxers) ma n bo wọn lati aarọ di alẹ. Lakotan, lọ si ọdọ dokita rẹ ti o ba ṣakiyesi kókó tabi pe nkankan wú sinu nkan ọmọkunrin rẹ. Orisun - NHS	https://www.bbc.com/yoruba/articles/c516r5510q5o
health	Coronavirus: Oṣù kan gbáko lèèyàn 16 mílíọ̀nù yóò fi wà lábẹ́ ìséde ni Italy	Minisita feto ilera orileede Italy sọ pe o keere tan eeyan miliọnu mẹrindinlogun lofin konileogbele yoo kan ni agbegbe Lombardy ati awọn ileto mẹrinla miran f'osu kan gbako. Igbesẹ yi gẹgẹ bi wọn ṣe sọ jẹ ọna kan gbogi lati koju aisan Coronavirus to n ja rain nilẹ naa. Lara eto yi lo sọ pe awọn yoo ti sọ agadagodo pa si awọn ibudo ere idaraya to fi mọ ibudo iko nkan iṣẹmbaye lariwa orileede naa. Ayẹyẹ igbeyawo ati isinku naa ko ni waye lasiko idejumọle yi. Orileede Italy ni aisan Coronavirus ti gbogo julọ ni ilẹ Yuroopu. Ilana tuntun ti wọn kede yi yoo kan ilu Milan ati awọn ibudo igbafẹ miran ni Venice ti yoo si kan wọn titi di ọjọ kẹta oṣu Kẹrin. Awọn to ti padanu ẹmi wọn lọwọ aisan naa ni Italy bayi ti kọja okoolenigba ati mẹwa(230) tawọn alaṣẹ si n kede iku eeyan aadọta laarin wakati mẹrinlelogun. Bẹẹ si ni iye eeyan to ko aisan naa ti fo lati ẹgbẹfa(1200) si ẹgbẹrun marun un ati ọọrinlelẹgbẹrin ati mẹta(5883) lọjọ Abamẹta. Minisista Guiseppe Conte sọ pe ''a fẹ daabo bo ẹmi awọn ọmọ ilẹ wa.A mọ pe awọn igbes yi yoo gba ka ṣe ifarada kekeeke ati awọn mi ti yoo ga'' ''Ṣugbọn o di dandan, a ni lati gba akoso itọju ara wa'' Yatọ si awọn to wa ni ariwa agbegbe Lombardy, awọn to wa ni Modena, Parma, Piacenza, Reggio Emilia, Rimini, Pesaro ati Urbino, Alessandria, Asti, Novara, Verbano Cusio Ossola, Vercelli, Padua, Treviso ati Venice lọrọ yi kan. Ṣaaju asiko yi eeyan ẹgbẹrun lọna aadọta ni wọn ti ya sọtọ ti wọn fura si wọn pe wọn le ni aisan naa ni ariwa Italy.	https://www.bbc.com/yoruba/agbaye-51788615
politics	PDP Reconciliation: Bukola Saraki ṣe ìpàdé pẹ̀lú gómínà Seyi Makinde, Ayo Fayose lórí ọ̀rọ̀ adarí ẹgbẹ́ PDP	Aarẹ ile igbimọ asofin tẹlẹri, Bukọla Saraki ti ṣe ipade pọ pẹlu gomina ipinlẹ Ekiti ati gomina ipinlẹ Oyo, Seyi Makinde lori ọna ati mu ilọsiwaju ba ẹgbẹ oṣelu PDP. Saraki lo fi iroyin naa lede loju opo ikansiraẹni Twitter rẹ. O ni lọna ati mu idagbasoke ba ẹgbẹ oṣelu PDP, oun ṣe ipade pẹlu Fayoṣe ni ọsẹ to kọja. Bakan naa ni Saraki fikun wi pe ni Ọjọ Ẹti, oṣẹ yii ni oun ṣe ipade pọ pẹlu Makinde ti ipinlẹ Oyo. O ni oun gbe igbesẹ naa lati ma a gbọ lati ẹnu awọn adari lọna ati dẹku aigbọra ẹniye ni ẹgbẹ oṣelu naa. ''Inu mi dun lati gbọ ọrọ lẹnu awọn alẹnulọrọ ni ẹgbẹ oṣelu PDP'' ''Awọn mejeeji ni wọn ṣetan lati ri wi pe ẹgbẹ oṣelu PDP ni agbara si ni orilẹede Naijiria'' Ẹgbẹ oṣelu PDP n koju idojukọ lori ẹni ti yoo jẹ asaaju ẹgbẹ oṣelu naa saaju idibo gbogboogbo ọdun 2023. Ni ọpọ igba ni Fayose ti kọ lati ri Seyi Makinde gẹgẹ bi asaaju ni ẹgbẹ oṣelu PDP. Fayose ni baba isalẹ ni oun jẹ fun Makinde ninu iṣẹ oṣelu, eleyii ti Makinde kọ lati gbe ori fun un.	https://www.bbc.com/yoruba/afrika-56220949
politics	Bukola Saraki: Àìbọ̀wọ̀ f'áṣẹ ilé-ẹjọ́ n'ìgbẹ́sẹ̀ EFCC láti gba ilé mi ní Ilorin	Aarẹ ile aṣofin agba l'Abuja ni saa eto ijọba awarawa to kọ ja, Sẹnẹtọ Bukola Saraki ti fẹsun kan ajọ to n gbogun ti iwa ajẹbanu ati ṣiṣe owo ilu kumọkumọ, EFCC. Saraki ni pe ajọ naa fẹ gbẹsẹ le ile oun to wa niluu Ilorin. Ninu atẹjade kan to fi sita l'Ọjọru lati ọwọ agbẹnusọ rẹ, Yusuph Olaniyonu, Saraki ni EFCC lọ sile ẹjọ giga nipinlẹ Eko l'Ọjọru nibi ti wọn ti beere fun aṣẹ lati gbẹsẹ le ile rẹ to wa ni Ilorin. Loṣu kẹwaa ni ile ẹjọ giga ijọba apapọ paṣẹ pe ko jọwọ ile rẹ meji to wa lagbagbe Ikoyi niluu Eko. Ṣugbọn Saraki sọ ninu atẹjade to fi sita pe owo ifẹyinti ati owo ara oun loun fi kọ ile to wa ni ilu Ilorin, ati wi pe lẹyin toun ṣe gomina tan nipinlẹ Kwara loun kọ ile naa. Sẹnẹtọ Bukola Saraki ni sisọ fun ile ẹjọ pe ko gbẹsẹ le dukia oun ni Ilorin tumọ si idunkooko mọni ati lilo agbara nilo kulo. Saraki loun ṣetan lati pade ajọ EFCC nile ẹjọ, nitori oun gbagbọ pe nibẹ loun ti le ri idajọ ododo gba. Bukọla Saraki lo jẹ iyalẹnu pe ajọ EFCC n tako aṣẹ ile ẹjọ giga l'Abuja eleyi to dena ajọ naa lati gba dukia rẹ. O ni EFCC tun n tako ọrọ adajọ agba patapata ni Naijiria, Ibrahim Tanko Muhammed to sọ pe gbogbo ẹka ijọba gbọdọ bọwọ fun ofin orilẹ-ede Naijiria.	https://www.bbc.com/yoruba/afrika-50582908
religion	Prophet Israel Oladele: Wo bi wọ́n ṣe n ṣe àmójútó ilé ìjọsìn CCC Genesis Global	Gẹgẹ bi akọsilẹ to wa lori ayelujara itakun agbaye ijọ CCC Genesis Global ṣe  sọ, oun ni ijọ Celestial to tobi julọ, to si n yara dagba soke julọ ni agbaye. Eeyan to le ni ẹgbẹrun mẹta lo ma n jọsin ninu ijọ naa ninu isin ọjọ Aiku. Oludasilẹ ijọ naa, Alufaa Isreal Oladele Ogundipe, ni Oluṣọ ijọ naa. Lẹyin rẹ, awọn oludari ati iranṣẹ Ọlọrun mejidinlogoji lo tun wa lẹyin rẹ. Awọn ọkunrin ọlọla Eyi ni ẹgbẹ awọn ọkunrin to n jọsin ninu ijọ CCC Genesis Global. Ohun ti wọn n ṣe ninu ẹgbẹ naa ni lati ma a kọ ara wọn ni ẹkọ lati jẹ ọkunrin gidi, gẹgẹ bi ọkọ, baba, oṣiṣẹ inu ijọ ati adari. Ile ijọsin awọn ọmọde Ibi yii ni awọn ọmọ wẹwẹ ati ọdọ ti ọjọ ori wọn wa labẹ ọdun kan si ọdun mẹtadinlogun ti ma n jọsin. Ẹgbẹ awọn woli ọkunrin ati obinrin Awọn wọnyii ni ariran, agbẹnusọ, iranṣẹ, oluṣọ. Ati aṣoju ninu ijọ naa, to ma n fi adura jagun. O jẹ akojọpọ awọn awọn woli to ma n sọ asọtẹlẹ, awọn to ma n la ala, ariran ati awọn to ma n fi ede oriṣiriṣi sọrọ. Ẹgbẹ awọn ọmọ Sioni Ẹka yii ni ti iṣẹ iranṣẹ awọn obinrin inu ijọ. Ikorajọpọ wọn ni lati ma a kọ awọn obinrin lati dagba ninu ẹmi. Awọn obinrin ti ọjọ ori wọn bẹrẹ lati ọdun mejidinlogun soke lo wa ninu ẹgbẹ naa. Ẹgbẹ awọn aladura Awọn wọnyii lo ma n fi adura jagun fun awọn ọmọ ijọ naa, ati ẹnikẹni to ba fi ẹbẹ adura ranṣẹ sinu ijọ naa. Ẹka igbani nimọran Awọn to wa ninu ẹgbẹ yii lo ma n gba awọn ọmọ ni imọran lori lori ohunkohun ti wọn ba n la kọja. Awọn aṣọna Awọn wọnyii lo ma n duro ni awọn ẹnu ọna to wọ inu ṣọọṣi naa. Lara wọn lo tun ma n tun pẹpẹ ile ijọsin ṣe, ti wọn si tun ma n gba ọrẹ. Yatọ si awọn ti a ka silẹ yii, awọn ẹka oriṣiriṣi lo tun wa ninu ijọ CCC Genesis Global, to ma n ko ipa lasiko isin. Awọn akọrin-Ẹka awọn to n mojuto igbohunsafẹfẹ eto isin ninu ijọ naa. Awọn lo ma n ya aworan ati fidio ti isin ba n lọ lọwọ, ati amojuto iṣẹ iranṣẹ ori amohunmaworan ijọ naa. Ẹgbẹ awọn olukini -Awọn eeyan to ma n ki awọn alajo kaabọ sinu ijọ naa. Ẹgbẹ awọn olufifunni -Awọn to wa ninu ẹgbẹ yii lo ma n ṣoju ijọ lati fun awọn ọmọ ijọ ti ko ni i, ni ounjẹ, owo ati aṣọ. Wọn tun ma n ṣeto fifun awọn alaini awujọ ni iranlọwọ loṣooṣu. Ẹgbẹ eleto ilera - Eyi ni ẹgbẹ awọn onimọ iṣegun oyinbo to ma n tọju awọn alaisan lasiko iṣẹ iranṣẹ ilera ọfẹ, ati ẹnikẹni to ba nilo itọju lasiko ti isin n lọ lọwọ. Awọn eleto aabo - Ojuṣe awọn to wa ni ẹka yii ni lati daabo bo ile ijọin, awọn oṣiṣẹ ati awọn olujọsin ati dukia wọn, lọwọ ole, ati awọn iṣẹlẹ buruku miran. Ikọ awọn alatunṣe - Awọn to wa ninu ikọ yii lo ma n tun inu ati ayika ile ijọsin ṣe lasiko ijọsin ati lẹyin rẹ. Awọn olubẹwo - Awọn eeyan yi lo ma n ṣe amojuto awọn to ba ṣẹṣẹ darapọ mọ ijọ CCC Genesis Global. Wọn si tun ma n bẹ wọn wo lẹyin rẹ. Awọn ajihinrere - Awọn to wa ni ẹka yii lo ma n kede ihinrere kaakiri lati jere ọkan fun Jesu.	https://www.bbc.com/yoruba/afrika-55033266
religion	A ti bẹ̀rẹ̀ ètò báyìí lát bẹ́ àwọn Bàbá ńlá wa lọ́wẹ̀ sáwọn tó ṣe ìkọlù sí Ọwọ- Olowo	Wọn ti bẹrẹ eto ifọlumọ ati ibẹnilọwẹ àwọn agba ni Owo bayii- Awọn Oba alaye ni ijọba ibilẹ Ọwọ labẹ idari Ọlọwọ ti ilu Ọwọ, Ọba Ajibade Gbadegẹṣin Ogunoye kẹta ni yoo ko awọn ẹlẹsin ibilẹ jọ loni. Eyi je ona lati lo ọna abalaye lati fi mu awọn to ṣe kọlu si ijọ Saint Francis Catholic Church ni ilu naa lọjọ karun oṣu yi. Atẹjade kan lati ọwọ akọwe iroyin ọba alaye ọhun, Samuel Adewale, fi yeni pe awọn to n bọ Ogun ni yoo korajọ labẹ abojutu gbogbo ori ade to wa ni ijọba ibilẹ naa lati bọ Ogun lojuna ati ri awọn to ṣe iṣẹ laabi ọhun. Irubọ naa ni wọn wipe yoo bẹrẹ nii deedee agogo meji ọsan oni, ọjọ kẹrindinlogun oṣu kẹfa. Lakoko ti irubọ ọun ba n lọ lọwọ, igbokegbodo ọkọ ni ko nii si igbalaaye fun laarin orita Èkùsì si orita First Bank to jẹ agbeegbe ti irubọ naa yoo ti waye. Ṣaaju ikede pe irubọ yi yoo waye ni ọpọ awọn to ṣe abẹwo ibanikẹdun si aafin Ọlọwọ ti parọwa pe ki kabiyesi naa o lo ilana abalaye lati fi wa ojutu si iṣẹlẹ ọun ati lati le pinwọ irufẹ akọlu bẹẹ lọjọ'waju. Igbesẹ yi lo n waye laarin wakati mẹrinlelogun ti wọn yoo ṣe isinku apapọ fun awọn to padanu ẹmi wọn ninu akọlu naa. Orisirisi ni aba ati imọran ti awọn eeyan n gba awọn alaṣẹ Naijiria lọna ati pese aabo to peye. Ni paapaa nilẹ kaarọ o jiire nilẹ oni to mọ, awọn ẹlẹsin abalaye ti nawọ iranwọ nipa ipeese aabo si ijọba ati awọn araalu ipinlẹ Ondo. Eyi ko ṣẹyin ikọlu to waye laipẹ yi si ile ijọsin St Francis Catholic Church, Owo. Idi si ree ti  aarẹ fawọn ẹlẹsin ibilẹ nipinlẹ Osun Dokita Oluseyi Atanda fi ni awọn le ṣe iranwọ fun Ondo lori ipenija aabo yi. Dokita Atanda to tun jẹ Ajana Awo fun Olu Osogbo sọ pe akọsilẹ ti ko lọ jina ninu itan Yoruba ti fi han pe iru ipenija to delẹ yi kii ṣe nkan ti ko lojutu. ''Bi ọmọde ko ba ba itan, o ba arọba to jẹ baba itan. Ifa lo le ba wa se  nitori aimọye ogun to ti waye sẹyin nini itan to ṣe pe ifa ti ba wa ṣẹgun kọja nilẹ Yoruba.'' ''Eyi ti ko lọ jina ni Ogun Kiriji, a mọ pe Imẹsi nibi ni Osun aworawo olu lo ti ba da ogun duro.'' O ni awọn ilẹ Yoruba kan wa bi Igbeti,Osogbo ati Ogbomosho ti ogun ko ja wọn ri. Ni paapa  lo si tun ṣakawe igba tawọn kan n gbe ogun bọ lati Ilorin wa ja Osogbo. ''Nigba ti ogun  n ko wọn bọ lati Ilorin Osun aworawo olu lo ba wọn ṣẹgun rẹ'' O tẹsiwaju pe Ifa ni pe ki wọn lọ ree bọ Osun ati pe Osun ti wọn bọ lo da etutu Gbegiri ati amala ti wọn lọ gbe si ibode ni Imesi. ''Gbẹgiri ati amala ti wọn gbesi ibẹ ni wọn jẹ ti gbogbo si bẹrẹ si ni kuu lọ'' O ni awọn ṣẹṣẹ da Ifa fun ilẹ Yoruba lasiko ọdun Ifa oke itasẹ to lọ ni ọjọ Abamẹta akọkọ ninu oṣu Kẹfa yi ni. Ninu rẹ Ajana Awo sọ pe Ifa sọ fawọn pe ogun ti de ṣugbọn o la ilana kalẹ ti awọn ilu kọọkan,Gomina ati araalu gbọde ṣe. ''Bi igba pe o ṣe rẹgi ni pẹlu nkan to waye ni Owo yi. A o ti da ifa silẹ tan.Bi igba pe ajẹ ke lana ni ti ọmọ si ku loru '' ''Eyi to de si Owo yi ako mọ ibi ti yoo kan tori naa a gbọdọ gbe igbesẹ to yẹ. Gbogbo wa gbọdọ gbaruku ti ara wa, ki a si pawọ so wọ pọ.'' O ni awọn ko ni ibọn awọn ko ni ada ṣugbọn gbogbo nkan ni ipa Ifa ka. Ọrọ ti Dr Atanda yi sọ ṣe rẹgi pẹlu ti Oloye Ifagbenusola Atanda to jẹ Asiwaju awo agbaye. Oun naa sọ ninu atẹjade kan pe   asiko ti to bayi lati lo ọna idaabo ibilẹ lati kọdi awọn to n da omi alaafia ilẹ kaarọ o jiire ru.	https://www.bbc.com/yoruba/articles/c84xxl7d93ko
entertainment	Àwọn òṣèré tíátà Yoruba sọ̀rọ̀ nípa Baba Suwe tó di olóògbé	Awọn oṣere tiata Yoruba ti sọrọ nipa iha ti wọn kọ si agba oṣere to di oloogbe, Baba Suwe. Lara awọn oṣere naa to baba BBC Yoruba sọrọ sọ pe iku oloogbe ọhun dun awọn denu, wọn si sọrọ nipa ohun ti awọn ko le gbagbe nipa rẹ. Bolaji Amusan, ti ọpọ mọ si Mr Latin sọ pe bii ẹgbọn ni Baba Suwe jẹ si oun. O fi kun pe oloogbe naa tun jẹ ẹni to maa n ko awọn eeyan mọra to si tun maa n ṣe awada pupọ. Arabinrin Fausat Balogun ṣalaye fun BBC Yoruba pe Baba Suwe lo fun oun lorukọ “Madam Saje” ti ọpọ awọn ololufẹ ere tiata Yoruba mọ oun si lonii. Bo tilẹ jẹ pe o ni oun ti ni orukọ ṣaaju ki wọn to pade, ṣugbọn oloogbe naa lo jẹ ki oun maa jẹ orukọ naa bẹrẹ lati inu ere “Ẹrin Keke” ti wọn jọjọ ṣe lọdun 1996. Ni ti Olaniyi Afonja ti ọpọ mọ si Sanyeri, o ni Baba Suwe ki n ṣe ẹni to maa n ta eeyan nu, o si tun maa n ko awọn eeyan mọra. Yatọ si awọn eeyan wọnyii, Dejo Tunfulu, Kamilu Konpo atawọn oṣere mii naa tun sọrọ nipa irufẹ ẹni ti Baba Suwe jẹ si awọn. Wo fidio yii fun ékunrẹrẹ.	https://www.bbc.com/yoruba/media-59434434
health	Coronavirus Cases in Africa: Àráàlú ló kù, ìjọba ń tiraka lórí àrùn Coronavirus	Oludasilẹ ati Pasitọ Agba Ijọ Daystar Christian Centre, Sam Adeyemi ti kesi awọn araalu lorilẹede Naijiria paapaa ni ipinlẹ Eko lati tẹle aṣẹ ijọba lori arun Coronavirus. Pasitọ Adeyemi fi ero rẹ han lasiko ifọrọwanilẹnuwo lori  ẹrọ ikansiraẹni ti BBC News Yoruba. Adeyemi ni ijọba n tiraka lati ri wi pe wọn sa gbogbo ipa wọn lati gbogun ti itankalẹ arun Coronavirus lorilẹede Naijiria, amọ awọn eniyan ko kọ ibi ara si gbogbo ilakalẹ ijọba lori yiyago fun ara ẹni ati fifọ ọwọ loorekoore. O ni o ku diẹ kaato pẹlu bi ijọba se jẹ ki ofin konile-o- gbele rọlẹ ni ipinlẹ Eko, eleyii to ni o jẹ ki awọn eniyan kọ lati tẹlẹ gbogbo eto ti ajọ eleto ilera ti la kalẹ fun awọn eniyan lati ri wi pe arun Coronavirus ko tankalẹ ju bo ṣẹ lọ. Pasito Ijọ Daystar Christian Centre parọwa si ijọba wi pe ki wọn jẹ ki ofin konile o gbele ọlọjọyipo o pada lati le dẹkun itankalẹ arun Coronavirus nitori orilẹede Naijiria ko ni eto ilera to peye lati koju arun Coronavirus to ba ju bo ṣe lọ. Oludasilẹ ati Pasitọ Agba Ijọ Daystar Christian Centre, Sam Adeyemi tun ti fi idi rẹ mọlẹ wi pe imọ ẹrọ 5G ko ni nkan ṣe pẹlu arun Coronavirus. Pasito Sam Adeyemi ni iwe itan ni ohun ti ri ka wi pe ajakalẹ arun ti sẹlẹ ri lorilẹede Naijria ni bi ẹgbẹrun ọdun sẹyin ti o si pa ọpọlọpọ eniyan. Wọn fikun wi pe, nigba ti iṣẹlẹ yii ṣẹlẹ ko i tii si imọ ẹrọ kankan, bẹẹ ọpọlọpọ ẹmi si lọ si ajakalẹ arun naa. Nitori naa ni Adari ijọ Daystar Christian Centre, Sam Adeyemi naa wa rọ awọn eniyan lati fẹran ara wọn nitori ifẹ ni akoja ofin.	https://www.bbc.com/yoruba/media-52636475
entertainment	Lizzy Anjorin: Ayọ̀ abara tín-tín! Lizzy Anjorin bímọ sí orílẹ́èdè Amẹrika	Ayọ abara tintin, gbajugbaja oṣere ati oniṣowo Lizzy Anjorin ti bi ọmọ tuntun lantilanti. Lizzy fi fidio ti ounj ati ọkọ rẹ ti n dọwẹkẹ nigba to wa ninu oyun si oju opo Instagram rẹ. ''Oba aṣekan maku tun ti ṣe e, O maa n wo ọkan dajọ. Ki i dajọ pẹlu ohun ti awọn eeyan ba n sọ nipa eeyan, oba pakanmire ti pa ẹgan mi rẹ patapata. Lizzy ni ''ẹ darapọ mọ wa lati ṣajọyọ ore ti Ọlọrun ṣe fun wa. Ọlọrun tun ti bu kun wa lẹẹkan sii, iyin ni gbogbo rẹ ja si, ALIHAMDULILLAH. Ọjọ kinni oṣu karun un ọdun 2021 niluu Miami nipinlẹ Florida lorilẹede Amerika lo ti ṣẹlẹ.'' Lizzy ko sọ bo ya ọkunrin tabi obinrin ni ọmọ ti Eleduwa fi jinki oun ati ọkọ rẹ naa. Bo tilẹ jẹ pe ọmọ akọkọ ti Lizzy yoo bi fun ọkọ rẹ to ṣeṣẹ fẹ niyii, o ti ni ọmọ kan to ti dagba tẹlẹ.	https://www.bbc.com/yoruba/afrika-56957199
sports	Àlá àti ìlépa mi láti gba ife ẹ̀yẹ ‘World Cup’ ti dópin – Cristiano Ronaldo	Gbajumọ ẹlẹsẹ ayọ ọmọ orilẹede Portugal, Christiano Ronaldo ti sọ pe ala to ga julọ ti oun ni ni lati rii pe orilẹede Portugal pẹlu wa lara awọn orilẹede ti wọn n darukọ wọn pẹlu gbigba ife ẹyẹ agbaye.\nCristiano Ronaldo sọ eyi ninu ọr to fi soju opo ayelujara rẹ gbogbo lọjọ Aiku lẹyin ti Portuga fidirẹmi kuro ni idije ife ẹyẹ agbaye Qatar 2022 lọjọ Satide.\nIgba akọkọ niyi ti Ronaldo yoo sọrọ lẹyin ijakulẹ ikọ Portugal lọwọ Morocco. Ronaldo ni ala naa dopin lọjọ Satide amọ eyi ko yi ifọkansin oun fun orilẹede Portugal pada, biotilẹjẹ wi pe oniruru ọrọ alufansa leti oun ti gbọ.\nO ni lootọ oun ti gba oniruuru ami ẹyẹ kaakiri agbaye ati lorilẹede Portugal pẹlu ṣugbọn ko si eyi to le dabi ki Portugal gba ife ẹyẹ agbaye loju oun. “Mo ja fun un. Mo ja fun ala rere yii. Ni idije marun un, mo gba goolu wọle ni ide ife ẹyẹ agbaye laarin ọdun mẹrindinlogun ti mo fi wa pẹlu awọn odu agbabọọlu pẹlu atilẹyin ẹgbẹlẹgbẹ awọn ọmọ orilẹede Portugal. Mo fi gbogbo ẹmi mi silẹ fun un. Mi o fi igba kọọkan sinmi ala yii.\n“Amọṣa, fun ibanujẹ ọkan mi, ala yii dopin lana...” Morocco na Portugal pẹlu ami ayo kan si odo lọjọ Satide lati tẹ siwaju si ipele to kangun si aṣekagba. Igba akọkọ si niyi fun orilẹede kankan ni Afrika lati de ipele naa.\nKo daju pe Ronaldo yoo le tun kopa mọ ni idije ife ẹyẹ agbaye pẹlu bi o ṣe jẹ wipe yoo ti le lẹni ọdun mọkanlelogoji nigba ti idije miran yoo ba fi waye lọdun 2026.	https://www.bbc.com/yoruba/articles/c3g1218nypdo
religion	Gelede festival: Mọ̀ si i nípa ìtàn eégún Gelede àti pàtàkì eégún náà sí àwọn abiyamọ	"Ọpọ awọn ọmọ ilẹ Yoruba aye ode oni lo maa n gbọ ti wọn maa n sọ pe eeyan n jo Gelede, ṣugbọn ọpọ ni ko mọ ohun ti Gelede tumọ si. Ninu itan ati iṣedalẹ Yoruba, eegun kan lo n jẹ Gelede. Bo tilẹ jẹ pe Gelede yii ko pin si Naijiria nikan, o tan de awọn orilẹ-ede mii bi Benin ati Togo ti ọpọ ọmọ Yoruba tẹdo si. Gelede jẹ eegun, wọn a si ma lo eegun naa layajọ ọdun Gelede lati da awọn eeyan laraya, lati kọ wọn lẹkọọ, ati lati mu ki aṣa ilẹ Yoruba gbilẹ sii. Wọn maa n fi Gelede ṣe ayẹsi awọn obinrin ati iya nilẹ Yoruba, lai yọ awọn oriṣa to jẹ obinri silẹ. O tun maa n ṣapẹre irufẹ agbara ti awọn obinrin ni nilẹ Yoruba. Gẹgẹ bii awọn to mọ nipa itan aṣa ilẹ Yoruba ṣe sọ, orisun Gelede so mọ ilu Oyo, Ketu ati Ilobi. Ninu itan naa, eegun Gelede bẹrẹ pẹlu ọba kan to ti n mura lati waja, ti awọn ọmọkunrin rẹ si n lakaka lati gori itẹ rẹ. Ọkan lara awọn ọmọkunrin naa, nigba to ti ri pe o ṣeṣe ki oye naa bọ lọwọ oun, lo ba daa bi ọgbọn lati gbẹmi arakunrin rẹ. Ṣugbọn nigba ti arakunrin rẹ naa gbọ pe ibatan oun  n gbimọ lati gbẹmi oun lo ba da bi ọgbọn to si ṣe iboju kan lati parada ki arakunrin rẹ naa ma baa da mọ. Gẹgẹ bi itan ọhun ṣe sọ, iboju naa ni wọn n lo fun eegun Gelede laye ode oni. Ẹsẹ ifa kan tun tan imọlẹ si orisun Gelede, iyẹn bo ṣe tan mọ yemoja. Lasiko kan ti Yemoja ko tete ri ọmọ bi, o gba ile alawo lọ, alawo naa sọ fun pe ko gbe ẹbọ lọ si orita, ko si maa jo pẹlu ere kekere kan lori rẹ ati ẹgba ni ẹsẹ rẹ. Lẹyin to pari irubọ naa tan ni ọmọ ba de, o bi akọbi to jẹ ọkunrin to pe ni Efe, o si tun bi obinrin pẹlu, ti orukẹ rẹ n jẹ Gelede. Ṣugbọn o ṣeni laanu pe, obinri ti Yemoja bi yii naa ko tete ri ọmọ bi lẹyin igbeyawo rẹ, loun naa ba tun gba ile alawo lọ, alawo naa si sọ fun pe ko gbe ẹbọ, irufẹ eyii ti iya rẹ kọkọ gbe ṣaaju. Lẹyin to gbe ẹbọ naa tan, iyẹn pẹlu ere kekere kan lori rẹ ati ẹgba ni ẹsẹ rẹ to si n jo ni oun naa to bi ọmọ. Etutu ti Gelede ṣe yii lo bi ijo Gelede. Ẹwẹ, onimọ nipa Gelede kan, to tun jẹ olori Gelede  niluu Eko, oloye Adio Erinfolami sọ fun awọn akọrọyin nigba ọdun Gelede lọdun 2017 pe, ẹmi to wa nidii gelede ni ""iya nla."" O ṣalaye pe oriṣa naa jẹ onisuuru, o si maa n sọ awọn agan di abiyamọ. Gẹgẹ bo ṣe sọ ""Idi ree ti awọn obinrin ti ko ba bimọ ṣe maa n fori balẹ fun Gelede ki wọn le ri ọmọ gbe jo. Ọkunri ati obinrin lo n ṣe awo Gelede bo tilẹ jẹ pe ọkunrin lo maa n wa labẹ ẹku, ṣugbọn awọn obinrin lo ṣaba maa n pọ ju ninu ẹgbẹ naa. Awọn kan gbagbọ pe obinrin pọ ninu ẹgbẹ naa nitori ki wọn le tete ri ọmọ bi. Olori awo gelede ni wọn n pe ""Iyalaṣẹ,"" oun si lo maa n jẹ alarena laarin oriṣa naa ati awọn eeyan ilu. Iyalase yii nikan lo ni aṣẹ lati wọ inu ile ti wọn ti n ṣe oro Gelede. Babalaṣẹ, to jẹ ekeji Iyalaṣẹ ni o maa n ṣakoso gbogbo nnkan atawọn oun elo ti wọn fi n gbe eegun Gelede ọhun. Abọrẹ lo wa nidii gbogbo ohun to jọ mọ irubọ ati etutu ninu awo Gelede. Elefe lo n mojuto iboju ti wọn fi n gbeegun Gelede ọhun. Arugi ati Onilu naa wa lara awọn to wa ninu awo Gelede pẹlu, gbogbo awọn eeyan wọnyii lo ni ojusẹ ti wọn n ṣe. Ọdọdun ni wọn ma n ṣe ọdun Gelede nilẹ Yoruba, ṣugbvọn kii ṣe gbogbo awọn ipinlẹ ti wọn ti  sọ Yoruba ni wọn ti n ṣe ọdun naa. Eredi ti wọn fi  ṣe ọdun naa ni ki ki ilu le tuba, ko si tuṣẹ, ki ojo rọ lasiko to yẹ ki awọn awọn agbgẹ le ri ti aje ṣe ki iyan ma baa ja laarin ilu. Wọn maan n lo oriṣiriṣi awọn iboju, pẹlu orin ati ilu ni wọn si maa n ṣe ọdun naa. Lara awọn ẹku ti wọn fi n gbe egun Gelede ni ti iya to n fun ọmọ lọmu, eyii to n tumọ si ibaṣepọ laarin iya ati ọmọ ikoko. Ohun kan gboogi to ṣe pataki ninu odun naa ni lati ṣe ayẹsi awọn obinrin, paapaa julọ awọn abiyamọ."	https://www.bbc.com/yoruba/afrika-57333299
health	World Toilet Day: Wo àwọn ewu tó rọ̀ mọ́ kí èèyàn máa gbọnsẹ̀ síbi tó bá wù ú	Iru ọjọ oni ni gbogbo ọdun ni ayajọ ọjọ igbọnsẹ lagbaye gẹgẹ bi ajọ UNICEF ṣe kede rẹ. Ilé ìgbọ̀nsẹ̀ ìtagbangba n'Ibadan Iwadii fi han pe orilẹede Naijiria lo ṣe ipo keji lagbaye ninu awọn to ṣe igbọnsẹ sita gbangba. Ikọ BBC ba awọn ara adugbo kan ni ilu Ibadan sọrọ lori ohun ti wọn n koju lojoojumọ pẹlu bi ayika wọn ṣe kun fun ẹgbin ti wọn si ni ọpọlọpọ igba ni awọn eeyan ti sọ adugbo wọn di aaye ti wọn n ṣe igbọnsẹ si. Ẹwẹ, ijọba kaakiri awọn ipinlẹ Naijiria ti n la awọn eeyan lọyẹ tori o n sakoba fun alafia awọn eniyan bẹẹ si ni wọn n gbẹ ṣalanga fun ṣiṣe gá ti wọn si n ṣe ipese omi ọfẹ. Ilé ìgbọ̀nsẹ̀ ìtagbangba l'Eko Nilu Eko to jẹ ọkan gboogi lara awọn ilu ti ọrọ aje ti burẹkẹ, eeyan to le ni miliọnu mọkanlelogun lo n wa jijẹ mimu nibẹ. Bi wọn ba n lọ ti wọn n bọ, ti wọn n jẹ ti wọn si n mu bakan naa, o di dandan ki wọn ṣe 'ga nile igbọnsẹ. Lori ọrọ ṣiṣe igbọnsẹ yii ni ipenija wa eleyi to jẹ ohun to rọ mo ayajọ ọjọ ile igbọnsẹ ti ajọ isọkan agbaye gbe kalẹ lati tọpinpin ipenija ààyè igbọnsẹ jakejado agbaye. Lọpọ agbegbe niluu Eko, awọn eeyan a maa saba ṣe ibẹrẹ nitagbangba ti eleyii a si ma mu ki ayika maa run to si le mu ki itankale aisan onigba ati awọn aisan miiran pọ lawujọ. Lati le koju ipenija yii, ijọba ati awọn ọlọdani a maa pese aye igbọnsẹ fara ilu yala lọfẹ tabi ki wọn san owo perete lati le fi lo ààyè igbọnsẹ wọn yi. Ladugbo Ọbalende fun apẹrẹ, ikọ wa pade arakunrin kan to n pese ile igbọnsẹ fawọn eeyan lowo perete lati le fi dẹkun iwa ṣiṣe ga nitagbangba nibẹ. Taju Ekemode fẹyin ti nidii iṣẹ ọlọpaa to si ni oun ko fẹ ki a fi aworan oun han. Nibi to kọ awọn ile igbọnsẹ si, o ni awọn kii fi igba tabi akoko da igba ti eeyan le fi lo ile igbọnsẹ. Pẹlu bi o ti ṣe ni ile igbọnsẹ naa jẹ irọrun f'awọn to n gbe adugbo naa o ni awọn ṣi ni iṣoro pẹlu bi awọn eeyan ṣe n lo awọn ile igbọnsẹ rẹ. ''Pupọ ninu awọn to ba lo ile igbọnsẹ ni kii fiye si imọtoto ti wọn ba wa nibẹ. Bi wọn ko ba bi silẹẹlẹ, ẹlomiran a yagbẹ si gbogbo ilẹẹlẹ. Koda awọn mii a ma duro si ori awo igbọnsẹ dipo ki wọn jokoo.'' Ekemode tun sọ fun ikọ BBC Yoruba pe ile igbọnsẹ tawọn ni ko to fawọn eeyan ti ko ribi ṣe ga. Lọdun 2018, Minisita fọrọ ipese omi ni Naijiria Suleiman Adamu nibi ipade kan sọ pe ti orileede India ba fi le mori bọ kuro ni ipo ti wọn wa gẹgẹ bi orileede ti iwa ka maa ya'gbe nitagbangba ti peleke ju lọ, idojuti nla ni yoo jẹ fun Naijiria nitori awọn ni wọn yoo gba ipo India. Adamu ṣalaye pe laarin ọdun mẹta pere ti wọn ṣagbekalẹ eto lati koju ipenija yii, India ti kọ ile igbọnsẹ ọgọrin miliọnu ti ida marundinlọgọrun ninu ida ọgọrun awọn eeyan India si ti ni imọ nipa lilo ile igbọnsẹ lọna to ba ode oni mu. 2019 ni India lawọn fẹ jawọ ninu iwa yiyagbe sita gbangba. 2019 ọhun lo si ti fẹ dopin yii. Njẹ Naijiria yoo ribi koju ipenija yiyagbe sita gbangba to gbode kan yii? Tajudeen Ekemode ni idahun si ibeere yii ni ohun ko ro pe Naijiria le mori bọ ninu iwa yii pẹlu bi nnkan ti ṣe n lọ. O ni kii ṣe nitoripe ijọba ko gbiyanju ṣugbọn bi ọrọ Yoruba to ni 'amukun ẹru rẹ wọ' ni ọrọ to  wa nilẹ yi ti ṣe ri. Ekemode ni 'bi a ba wo oke ti a ko wo isalẹ, ko lee yanju.' ''Koda ki ijọba pese awọn ile igbọnsẹ yii fawọn ara ilu, iṣoro ki awọn eeyan fẹ lo awọn ile igbọnsẹ yii naa wa ti wọn gbọdọ koju.'' ''Bi ẹ ba ni ki ẹlomiran wa san owo lati fi tọ, wọn a ni owo naa ti pọ ju wi pe ṣebi itọ lasan lawọn fẹ tọ?'' O ni iru awọn eeyan bẹ ni wọn kii bikita lati yọdi sita gbangba lati tọ tabi yagbẹ. Koda ẹlomiran a ni ohun ma n gbadun bi atẹgun ṣe ma n fẹ si oun nidi nitagbangba ju ki ohun lọ lo ile igbọnsẹ. Ekemode ni a fi ki a yi adisọkan awọn eeyan Naijiri pada lori lilo ile igbọnsẹ.	https://www.bbc.com/yoruba/afrika-50470374
religion	ISWAP: Iléeṣẹ́ ọmọ ogun Naijiria ní Abu Musab Al Barnawi ti jáde láyé	"Ọgagun kan nileeṣẹ ọmọ ogun Naijiria ti sọ fun awọn akọroyin pe olori ọmọ ikọ Islamic State ni Iwọ Oorun ilẹ Afrika, ISWAP, ti jade laye. Igba akọkọ ree ti ileeṣẹ ọmọ ogun yoo fidi ọrọ mulẹ pe lootọ ni Abu Musab Al Barnawi ti ku lati igba iroyin nipa iku rẹ ti gbode kan ninu oṣu Kẹjọ, ọdun yii. Nigba to n fesi si awọn ibeere kan lasiko ipade awọn minisita niluu Abuja, ọga agba ileeṣẹ ọmọ ogun Naijiria ni  ""Al Barnawi ti ku."" Bo tilẹ jẹ pe ko sọ bi olori agbesumọmi naa ṣe ku ati ibi ti o ku si, o kan fidi rẹ mulẹ pe o ti ku ni. Ṣaaju ni awọn iroyin kan ti kọkọ n gbode pe olori ikọ ISWAP naa ti jade laye lẹyin to farapa nibi ija kan pẹlu awọn alatako ninu ẹgbẹ agbesumọmi kan naa ninu oṣu Kẹjọ ọdun 2021 yii. Ileeṣẹ iroyin BBC ko tii le fidi ọrọ naa mulẹ titi di akoko yii nitori ọpọ igba ni ileeṣẹ ọmọ yoo fi ọrọ sita pe awọn ti pa olori ẹgbẹ agbesumọmi ṣugbọn ti ọrọ ko ni ri bẹẹ. Ẹwẹ, ẹgbẹ Islamic State naa ko tii sọ ni pato boya ni tootọ ni adari awọn ni iha Iwọ Oorun ti papoda ṣugbọn ninu oṣu Keje, wọn kede pe adari awọn, Abubakar Shekau jade laye lẹyin to gbẹmi ara rẹ pẹlu ẹwu ti wọn so ado oloro mọ lara. Ọdun mẹwaa gbako ni Shekau fi dari ikọ Boko Haram. Ṣugbọn ṣaaju iku Shekau ni ileeṣẹ ọmọ ogun ti maa n kede pe awọn ti pa a ṣugbọn lẹyin akoko diẹ si ikẹde wọn ni yoo sọrọ soke pe oun ṣi wa laye. Wayi o, lẹyin iku Shekau ni ileeṣẹ ọmọ ogun kede pe ogunlọgọ awọn ọmọ ẹgbẹ agbesumọmi jọwọ ara fun ijọba Naijiria."	https://www.bbc.com/yoruba/58924958
sports	Champions league: Real Madrid jẹ wábiwọ́sí ìyà lọ́wọ́ PSG, Di Maria ló hun pàṣán ìyà wọn	Ode ko dara fun olukọni ikọ agbabọọlu Real Madrid, Zinedine Zidane atawọn agbabọọlu rẹ ni alẹ Ọjọru nigba ti wọn lọ koju Paris St-Germain ni idije Champions League. Ko si si ẹni meji to doju ọla Real Madrid bolẹ bikoṣe Angel di Maria, agbabọọlu rẹ nigbakan ri ṣugbọn to ti darapọ mọ PSG bayii. Iṣẹju kẹrinla ati ikẹtalelọgbọn ifẹsẹwọnsẹ naa ni Di Maria gba bọọlu sawọn ki Meunier to fsba lee nigba ti idije naa wọ aadọrin iṣẹju. Nnkan ko tii fi bẹẹ ṣe ẹnure fun Zidane lati igba ti o ti pada de lẹẹkeji gẹgẹ bii olukọni fun Real Madrid. Saa marun ni Angel di Maria lo ni Madrid ki o to gbe igba bọọlu agbajẹun rẹ lọ si PSG lorilẹede France. Lẹyin o rẹyin goolu mẹta ti ko labula ni wọn fi na Real Madrid. Lẹyin ti gbajugbaja agbabọọlu ni , Christiano Ronaldo ti fi Real Madrid silẹ ni ọdun 2018 ni nnkan ti dẹnukọlẹ fun Real Madrid.	https://www.bbc.com/yoruba/afrika-49751170
entertainment	Awo Stage Play: Wo eré, ijó àti orin tó ń kọ́ wa lẹ́kọ̀ọ́ nípa ayé Awolowo àti aya rẹ̀	Arise ni arika, arika si ni baba iregun, ohun ta ba se lonii, itan ni yoo da to ba di ọla, o yẹ ka gbe ile aye se rere. Oloye Obafemi Awolowo jẹ odu, ti kii se aimọ fun awọn oloko ni agbo awọn ọmọwe ati oselu to ti kọja lọ lorilẹede Naijiria. Awolowo yii si wa laarin awọn akọni ọmọ Naijiria to gbe ina wo oju awọn oyinbo amunisin lati gba ominiria fun Naijiria. Bakan naa lo ti tukọ ẹkun iwọ oorun guusu Naijiria, to si se gudugudu meje ati ya ya ya mẹfa fun iran Yoruba lasiko rẹ. Amọ o se ni laanu pe awọn ọdọ iwoyii ti ọjọ ori wọn ko ju ogun si ọgbọn ọdun lọ ko mọ nipa awọn ribiribi ti Awolowo gbe ile aye se tabi iru eeyan to jẹ. Ọna lati mase jẹ ki isẹ awọn akọni Naijiria bii Awolowo parun lo mu ki wọn se agbekalẹ ere onise yii ti yoo kọ awọn ọdọ iwoyi ni ẹkọ nipa igbe aye Awolowo ati aya rẹ, Hannah Dideolu Awolowo, HID. BBC Yoruba ba wọn peju si ibudo ti ere onise ati orin pẹlu ijo naa ti waye, eyi ti igbakeji aarẹ, Yemi Osinbajo ati aya rẹ Dolapo, tii se ọmọ-ọmọ Awolowo peju si. Awọn alejo pataki miran to tun wa nibẹ ni gomina ipinlẹ Eko, Babajide Sanwo-Olu àti ọmọ-ọmọ Awolowo miran, Olusegun, adari ile asoju-soju, Femi Gbajabiamila to fi mọ awọn eekanlu miran. Eto miran ti won tun gbekale lati fi sami iranti aya Awolowo naa ni ti ifilole iwe nipa Awolowo ti ogbontarigi onkowe kan ko fun iranti akoni naa. Ogbeni Lagada Abayomi to je gbajugbaja onkowe ati sorosoro to ko iwe naa ba BBC Yoruba soro lori pataki ki awon omo iwoyi mo sii nipa ipa ti akoni eda naa ko ninu itan iselu Naijiria. Bee bi omo ko ba ba itan, o di dandan ko ba aroba to je baba itan.	https://www.bbc.com/yoruba/afrika-58674539
sports	Football market: Wo bó ṣe ń lọ lágbo káràkátà àwọn agbábọ́ọ́lù lọ́sẹ̀ yìí	Fun anfani gbogbo ololufẹ ere bọọlu, ti ẹ si fẹ mọ bo ṣe n lọ lagbo karakata awọn agbabọọlu kaakiri agbaye, a ti gbe ohun ti ẹ mọ n jẹ de.Lọwọlọwọ yii, ẹgbẹ agbabọọlu Paris St-Germain ti n gbero lati ra ẹlẹsẹayo ọmọ orilẹ-ede Portugal, Christiano Ronaldo lati Juventus, iyẹn to ba fẹ ni o.Bakan naa ni atamatase ọmọ ilẹ Argentina, Lionel Messi yoo tẹkọ leti lọ si Inter Miami l'Amẹrika, lẹyin to ba ti gba bọọlu fun saa meji tan ni Yuroopu. Boya ẹ ti gbọ pe oju ikọ Chelsea ti wa lara agbabọọlu Bayern Munich, iyẹn Kingsley Coman lati fi rọpo Christian Pulisic, iyẹn to ba wu Comman lati lọ si  Stamford Bridge.Ko tan sibẹ, Arsenal, West Ham, Everton ati Brighton ti n figa gbaga ki ẹlẹjẹ tutu lati orilẹ-ede Scotland, iyẹn Ibane Bowat le tẹ wọn lọwọ lati Fulham.Ẹwẹ, agbabọọlu Manchester United, Nemanja Matic ti sọ ye yoo wu oun lati tẹkọ leti lọ si ẹgbẹ agbabọọlu Benfica ti wọn ba fiwe pe oun, bo tilẹ jẹ o ni Old Trafford san oun.Ka to maa lọ, Barcelona ti na ọwọ ifẹ si Georginio Wijnaldum to n gbaradi lati fi Liverpool silẹ ni kete ti adehun wọn ba pari ni opin saa yii.Lakotan, akọnimọọgba Chelsea tẹlẹ, Maurizio Sarri ti n mura lati pada si Napoli gẹgẹ bii akọnimọọgba tuntun.	https://www.bbc.com/yoruba/56369881
politics	Ìdí rèé tí wọn fí ń pè mí ní ìyá Seyi Makinde - Mutiat Ladoja	"Iyawo gomina tẹlẹ nipinlẹ Oyo, Mutiat Ladoja ti salaye idi ti ọpọ eeyan, paapaa awọn eeyan nipinlẹ Oyo, ṣe maa n pe e ni iya isalẹ Gomina Seyi Makinde. Aya Ladoja sọ eleyi nigba to n ba awọn akọroyin sọrọ níbi ayẹyẹ ìfinijoye Iyalode tí ilu Illishan Remo nipinlẹ Ogun. O ni lati ọdun 2002 ni oun ti mọ Seyi Makinde, tí awọn mejeeji si bẹrẹ si ni maa kọwọrin lọdun 2009. ""Nigba ti a ṣe ipolongo ibo lọdun 2002, Seyi Makinde wa pẹlu wa, fun idi eyi mo mọ nípa Seyi Makinde gan. ""Koda ki ìyá Seyi Makinde to ku, o maa n pe mi ni Iya Seyi."" ""Emi ni iya isalẹ rẹ"" Ladoja tẹsiwaju pe eto iṣejọba Seyi Makinde nipinlẹ Oyo ko lẹgbẹ rara nitori ohun meremere to ṣe fun ilọsiwaju ati idagbasoke ipinlẹ Oyo. ""Ẹ lọ beere lọwọ awọn eeyan ipinlẹ Oyo, koda awọn ti kii ṣe ọmọ ipinlẹ Oyo mọ pe Seyi Makinde ṣe gudugudu meje ati yaya mẹfa. ""Eto ẹkọ, eto Ilera ati awọn ohun meremere ni a jẹ anfani rẹ nipinlẹ Oyo lọwọ yii."" Alhaja Mutiat Olayinka Ladoja ni aya gomina ana nipinlẹ Oyo, Senator Rashidi Adewolu Ladoja. Oun si lo jẹ obinrin akọkọ nipinlẹ Oyo laarin ọdun ọdun 2003 si 2007 lasiko ti ọkọ rẹ fi wa nipo gomina nipinlẹ naa. Lasiko to fi jẹ obinrin akọkọ nipinlẹ Oyo, aya Ladoja da ajọ kan silẹ to pe oruk rẹ ni Idera De, eyi to fi n sisẹ aanu fun ọpọ mẹkunnu nipinlẹ Oyo. Ẹni ọdun mẹrindinlaadọrin ni Mutiat Ladoja, o jẹ obinrin dudu to n dan, ti ọpọ eeyan si maa n sapejuwe rẹ bii arẹwa obinrin. Koda, o ni ọna aramọnda to maa n gba we gele rẹ, ti yoo ga gongo siwaju lọna to yatọ si ti ọpọ obinrin eyi to maa n mu ki ẹwa rẹ tubọ yọ si. Ọpọ obinrin si lo maa n fi aramọnda gele wiwe yii se idamọ Alhaja Mutiat Ladoja, ti wọn si n se awokọse ọna to n gba we gele naa. Oloselu gidi ni Mutiat Ladoja, nitori pe yatọ si pe ọkọ rẹ jẹ oloselu, oun gan ko kẹrẹ nidi oselu. Lọwọ lọwọ bayii, akọni obinrin yii ati oloselu pataki ni Maye Iyalode tilẹ Ibadan."	https://www.bbc.com/yoruba/articles/cle8gxnw9vxo
