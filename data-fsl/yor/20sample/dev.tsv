sports	FIFAWWC -Ọ̀rọ̀ ti yanjú dé ibì kan lórí owó àjẹmọ́nú àwọn Super Falcons	Awọn agbabọọlu obinrin Naijiria joye Akintọla taku ni France. Ẹgbẹ́ agbabọọlu Super Falcons to ṣoju Naijiria ninu idije ife ẹyẹ agbaye tawọn obinrin to n lọ lọwọ ni France ti já Ìfẹsẹ̀wọnsẹ̀ parí, Germany di ẹrù ìyà aláwẹ́ mẹ́ta lé Najiria lórí. Ninu idije ti ikọ agbabọọlu Germany ti fun wọn ni ami ayo mẹta si odo ni Super Falcons ti já kuro ninu idije tọdun 2019. Kete lẹyin eyi ni iroyin gba igboro kan pé wọn ti taku sinu iyara ile itura wọn pe awọn ko ni tẹ̀ta afi ti ijọba Naijiria ba san owó ajẹmọnu awọn. Jane Nwaeze tó jẹ agbẹnusọ fawọn ọdọbinrin agbabọọlu Naijiria ṣalaye fun BBC pe irọ ni pe awọn Super Falcons n fẹhonuhan ni France. O ni diẹdiẹ ni awọn agbabọọlu naa n kuro nile itura ti wọn wa nitori ọtọọtọ ni wọn de si France ati pe ọtọọtọ nibi ti wọn n lọ. Koko ti BBC fidiẹ mulẹ ni pe tootọ ni inu awọn agbabọọlu naa ko dun si aisan owo ajẹmọnu wọn bi o ti yẹ. Colin Udoh to jẹ agbẹnusọ Super Eagles tẹlẹ ni ọkan lara awọn agbabọọlu naa ṣo fun oun pe awọn owo ajẹmọnu mii ti pẹ. O ni omii wa lati idije pẹlu Gambia ati Senegal lọdun meji sẹyin. Akọroyin BBC to wa pẹlu ikọ agbabọọlu naa nile itura ti wọn wa ni France sọ pe lẹyin ọpọlọpọ ipade ọrọ ti n yanju lọ. O ni ọkan ninu awọn agbabọọlu ti ko fẹ ki wọn darukọ oun sọ pe awọn ṣẹṣẹ pari ipade pẹlu alakoso ere bọọlu Naijiria NFF ni. O ni wọn ti fi da gbogbo agbabọọlu loju pe awọn yoo san ajẹmọnu naa laipẹ ki onikaluku le pada si ibudo rẹ. Eyi kii ṣe igba akọkọ ti awọn agbabọọlu Naijiria maa fariga lori aisan owo ajẹmọnu wọn gẹgẹ bi ajọ NFF ṣe ṣeleri fun wọn. Bẹẹ, awọn Super Falcons naa ti joye Akintọla taku yii lọdun 2016 ni Cameroon ati nigba ti wọn fẹhonuhan ni Abuja lẹyin idije pe wọn ko san awọn owó ajẹmọnu awọn. Bayii, wọn ni ajọ NFF ti gba lati san owo ajẹmọnu wọn laiyọ ti kikopa ninu ife ẹyẹ agbaye ti FIFA san silẹ.	https://www.bbc.com/yoruba/ere-idaraya-48735321
sports	Jawahir Roble: Hijab tí mò n lò kọ́kọ́ jẹ́ ìyàlẹ́nu fún àwọn agbábọ́ọ̀lù mi	Lọdun 2004 ni ẹbi JJ Roble fi ilu abinibi wọn, Somali silẹ nitori ogun, ti wọn si ṣe ibugbe tuntun mi i si Wembley ni ilẹ Gẹẹsi. Ni bayii, oun ni obinrin alawọdudu akọkọ, to jẹ musulumi to tun n wọ hijab, to jẹ adari ere bọọlu nilẹ Gẹẹsi. Afojusun rẹ ni lati jẹ iwuri fun ọpọlọpọ obinrin si i, lati maa gba bọọlu. Ati lati gbe awọn agbabọọlu obinrin ni England de ipo pataki ninu iṣẹ wọn. O gba awọn ọdọbinrin ni imọran pe ko si ohun ti wọn ko le ṣe ti wọn ba ti gbagbọ ninu ara wọn pẹlu atilẹyin Olorun.	https://www.bbc.com/yoruba/47837532
entertainment	Nollywood Yoruba epic movies: Wo àwọn sinimá mẹ́wàá tó gbé sinimá Yorùbá sáyé lọ́pọ́ ọdún sẹ́yìn	"Ọpọlọpọ awọn ere itage ati sinima lawọn agba oṣere ni ilẹ Yoruba ti gbe jade eleyi to ti mi orilẹede Naijiria ati oke okun tititi. Ṣaaju asiko yii, itan ati agbekalẹ ere Yoruba maa n mu ọpọlọpọ lọkan to bẹẹ gẹ ti awọn ti kii ṣe ọms Yoruba. Bẹẹ, wọn ko si gbọ Yoruba pẹlu nigba naa maa n joko ti awọn eeyan to ba gbọ lati maa tu ohun ti wọn ba sọ nitori igbesẹ ṣisẹ n tẹle awọn ere sinima naa, a maa fa eeyan to ba n wo o lọkan, yala o gbọ ede Yoruba ti wọn n sọ ni tabi ko gbọ. Ni awọn nnkan bii ọgbọn ọdun si ogoji ọdun sẹyin, awọn ere manigbagbe kan to jẹ Yoruba pọ lọ biba, ṣugbọn mẹwaa ninu wọn la o maa gbe yẹwo ninu  akọsilẹ yii. Ko si aniani bi eeyan ba sọ pe sinima ogbori ẹlẹmọṣọ wa lara awọn sinima to jade ni ilẹ Yoruba to si jẹ manigbagbe. Sinima ti ọwọja rẹ tan kalẹ kọja orilẹede Naijiria ni ti ọpọ ẹya ati ede si wo o. Iṣe ati itan ere naa pẹlu awọn oṣere to ṣe ni wọn dun un wo.Itan iṣẹdalẹ ilu Ogbomọṣọ ni, Ogbori Ẹlẹṣọ, ni ipa ti Lalude ko ninu ere naa , ti Lere Paimọ si ko ipa Ṣọun Ogunlọla nibẹ. Ere kan ti ọpọ ọmọ Yoruba, paapaajulọ awọn onworan sinima Yoruba ni sinima ""Ti Oluwa nilẹ"". Ninu sinima yii ni Alhaji Kareem Adepọju ti ọpọ mọ si Baba Wande ti di ilu mọọka. Sinima to kọ ẹkọ to si tun panilẹrin ni. Ti Oluwa nilẹ da lori pataki ti Yoruba so mọ awọn dukia ilu, paapaa ilẹ Oriṣa. Ohun to gbe soke ni bi Yoruba ṣe maa n bọwọ fawọn ohun iṣẹdalẹ rẹ pẹlupẹlu idukoko aṣa ọlaju. Awọn eeyan kan fẹ ra ilẹ fi ṣe owo nla ni wọn ba kan si oloye ilu naa kan, iyẹn Oloye Ọtun (Baba Wande) Wọn gbe owo gọbọi fun lẹyin o rẹyin gbogbo awọn to lọwọ si tita ilẹ naa loriṣa ilu naa pa. Adapọ awada laarin ẹkọ ti wọn fẹ fi sinima naa gbe jade tun jẹ ki ọpọlọpọ onworan o tun gbadun sinima naa pẹlu awọn eekan alawada bii Kayọde Ọlaiya (Adẹrupọkọ) Tunde Kelani lo dari ere naa naa lọdun 1993, Kareem Adepoju lo kọ ọ. Awọn agba oṣere bii Dele Odule, Lekan Oladapo, Yemi Shodimu, Yetunde Ogunsola, Oyin Adejobi, Gbolagbade Akinpelu, Jide Oyegunle, Akin Sofoluwe naa kopa ninu ere naa. Ọkan lara awọn iwe akagbadun ti Ọjọgbọn Akinwunmi Iṣhọla kọ ni ọdun 1974 ni ""O leku"". O le ku yii ni eekan onisinima, Alagba Tunde Kelani sọ di sinima ni ọdun 1997. Itan ere ifẹ laarin ololufẹ Aṣakẹ, Lọla ati Ṣade ti wọn fẹ fẹ Ajani ni nnkan bii aadọta ọdun sẹyin ni iwe ati sinima yii. Gbogbo ohun elo ti wọn si lo nibẹ lo ṣe afihan eyi. Sinima yii lo si ṣe agbende iro ti ko ju orokun lọ tawọn eeyan n lo ni aye igbaun pada sagbo faari eyi ti a wa n pe ni ole ku. Ajani jẹ akẹkọ ipele aṣekagba ni fasiti to n wa afẹsọna nitori ipe iya rẹ to n fẹ ko ṣe igbeyawo ni kiakia. Sinima yii rinlẹ lasiko to jade nigba naa. Ọkan lara awọn ere to gbilẹ ni nnkan bii ọgbọn ọdun sẹyin ni ere yii. Oloogbe Ajilẹyẹ lo ṣe. Nigba naa, awọn ere to ṣe afihan igbagbọ Yoruba ninu aye akamara ni oloogbe Ajilẹyẹ maa n ṣe nigba naa. Ija laarin awọn awọn ẹlẹyẹ funfun ati dudu ni sinima naa da le lori. Awọn agba oṣere bii Oloogbe Ajilẹyẹ, Oyiboyi, Kọledowo, oloogbe Oriṣabunmi, Abija ati bẹẹbẹl lọ lo wa ninu sinima yii. Ọkan lara awọn ere sinima to milẹ nigba to jade ree. Ere ifẹ ni Alagba Yẹmi Ayebọ maa n saba n ṣe nigba naa pẹlu awọn orin ifẹ ninu rẹ. Lẹyin ipapoda Ade Love, ko fi bẹẹ si awọn sinima ifẹ to ni alafibọ orin ninu mọ ki Yẹmi Ayebọ to de pẹlu sinima Yẹmi my Lover. Sinima naa da lori omidan  Moji ati Yẹmi ṣugbọn ti o ba inira diẹ pade. Lọdun 1990 ni ere naa jade, awọn osere bii Abija, Yẹmi lukuluku, Thompson, Alabi yellow ati bẹẹbẹẹlọ. Ere miran niyi to tun gbajumọ lọpọ ọdun sẹyin. Alhaji Yẹkini Ajilẹyẹ lo gbe sinima naa jade nigba naa. Itan Ewurẹ abami kan to n hu iwa buruku ni sinima yii da le lori. Awọn agbagb oṣere bii Grace Oyin-Adejọbi (Iya Osogbo), Kọledowo,  ati bẹẹbẹlọ. Ọkan lara awọn gbajumọ ere sinima to waye laarin ogun ọdun si ọgbọn ọdun sẹyin ni sinima Owoblow jẹ. Ọpọ onwoye sinima Yoruba lo si n sọ pe ere yii gan lo sọ Taiwo Hassan (Ogogo) ati Yinka Quadri(kura) di gbajugbaja. Sinima naa da lori ọdọkunrin kan to di janduku ati ọlọsha lẹyin ti wahala awọn ẹbi rẹ tii sita. Awọn agbofinro ran baba rẹ lọ sẹwọn, ileewe si lee jade nitori aile san owo ileewe. Wọle gbiyanju ohun gbogbo to lee ṣe lati tọju iya rẹ atawọn aburo rẹ ṣugbọn ko bọ si ki o to di ajẹgboro lẹyin ti wọn koo mọ ""roga"" ti ko si fẹ pada lọ ba iya rẹ mọ nitori ojuti. Awọn eekanosere to kopa ninu rẹ ni Racheal Oniga, Bayo Bankole, Adebayọ Salami (Ọga Bello), Adewale Ẹlẹṣọ, Kayọde Odumoṣu, Binta Ayọ Msgaji, Sam Loco Efe, Bimbọ Akintọla, Ọmọọba Leke Ajao Ere awada ni Larinlọọdu jẹ. ọkan lara awọn eekan alawada igba naa, Babatunde Omidina (Baba Suwe) ati aya rẹ oloogbe Monsurat Omidina (Mọladun). Gbajugbaja agbe sinima sita ni, Shan George, Jide Kosọkọ, Yọmi King (Ọpẹbẹ), Yẹmi Ẹlẹshọ, Dele Odul. BMuka Ray, Rẹmi Surutu, Doris Simeon, oloogbe Henrietta Kosokọ, oloogbe Alaaran, oloogbe Yọmi Ogunmọla, Gbenga Adewusi naa ba wọn lọwọ si sinima naa nigba naa. Itan rẹ da lori Baba onile kan (Baba suwe) Ara awọn sinima ti alagba Ọlaiya gbe sita ni. oloogbe Ajidara ko ipa manigbagbe ninu sinima yii. Sinima naa da lori fifi ipa wa owo pẹlu awọn alafibọ awada ninu rẹ. Awọn eekan oṣere bii  Branch, Bimbọ ọshin, Ajidara, Ọlaiya ati bẹẹbẹẹ lọ. Ara awọn sinima ti Tunde Kelani gbe jade ni Saworo idẹ. Itan to yannana ipo eto oṣelu lorilẹede Naijiria nigba naa ni Saworoidẹ. Lasiko ti orilẹede Naijiria wa labẹ iṣejọba ologun to si n gbaradi fun ijọba alagbada ni. Awọn eekan oṣere bii Kọla Oyewọ, Lere Paimọ, Bukky Wright, Kunle Bamtẹfa, Kọla Ọlaiya (Adẹrupọkọ), oloogbe Bayọ Faleti, Ọjọgbọn Akinwunmi Ishọla, Ere yii lo gbe Kunle Afọlayan ati Kabirat Kafidipẹ jade faye ri."	https://www.bbc.com/yoruba/afrika-55751644
politics	Sunday Igboho: Mo ṣé iṣẹ́ mọkaliki ri, bẹ́ẹ̀ sì ní mò tí ṣiṣẹ́ aponmità kí n tó rìnnà ko oríire	Ni oni ọjọ Kẹwa, osu Kẹwa ọdun 2021 ni ayajọ ọjọ ibi gbajumọ ajijagbara ọmọ ilẹ Yoruba nni, Oloye Sunday Adeyemo, ti ọpọ eeyan tun mọ si Sunday Igboho. Nilẹ kaarọ o jiire, orilẹede Naijiria ati ni awujọ agbaye pata, ọrọ to n gbẹnu awọn ọmọ Yoruba ati ẹya miran ni ti họwu-họwu laarin Sunday Igboho ati ijọba apapọ. Bakan naa ni awọn ohun ti Igoho se nipa ikọlu awọn afurasi darandaran Fulani si agbegbe Ibarapa, ijijagbara fun ọmọ Yoruba ati bi wọn se fi si ahamọ nilẹ Benin Republic si n ja rain-rain. Ọrọ yii gbale o gba oko, debi pe akọni ọmọ Yoruba naa n koju igbẹjọ nilu Cotonou, nibẹ lo si ti n sami ọjọ ibi ọdun kọkandinlaadọta rẹ loke eepẹ. Ọna lati sami ajọdun ọjọ ibi yii lo mu ki BBC se akojọpọ ohun mẹfa to se koko nipa Igboho, eyi ti ẹ ko mọ tabi gbọ ri nipa rẹ. Sunday Igboho di ilumọọka lasiko laasigbo Modakẹkẹ ati Ife: Ilu Modakeke ni ipinlẹ Osun ni Sunday Adeyemo dagba si bo tilẹ jẹ wi pe ilu Igboho ni ipinlẹ Oyo ni ilu abinibi rẹ. Lasiko aawọ Modakeke Ife, Igboho ko ipa ribiribi lati fi gbe lẹyin awọn eeyan Modakeke. Iwa akikanju ati isẹ takuntakun to se lasiko laasigbo naa lo mu ki awọn kan fi n sọ pe o loogun gan an bii Arọni. Ninu ifọrọwanilẹnuwo pẹlu ileeṣẹ iroyin Tribune lọdun 2019 o sọ pe ''mo korira ki wọn maa yan eeyan jẹ. Idi ree ti mo fi gbe lẹyin Modakeke'' ''Modakeke ni baba mi n gbe, ibẹ ni mo dagba si, ibẹ la kọle si, ti mo si bimọ sibẹ. Se ki n yaju silẹ ki eeyan kan wa dana sun ile baba mi ni? O ṣe iṣẹ mọkaliki, gun ọkada ati apọnmita ri, ki o to wa di ọlọla: ''Ọmọ atapata dide ni mi, baba mi ko si ni kọbọ'' ni apejuwe ti Sunday Igboho a maa saba ṣe to ba n juwe ara rẹ. A ko ri akọsilẹ ibi to kawe de ṣugbọn ninu awọn fidio orisirisi to n fi soju opo rẹ ni Instagram, Igboho sọ pe oun jẹ iya to pọ, ki oun to jẹ eeyan laye. Lẹyin to ṣiṣẹ mọkaliki, pọn omi ta ti, to n tun ọkada, lo bẹrẹ si ni ta ọkọ tokunbọ to si tatibẹ da ileeṣẹ Adesun Business Concept silẹ nilu Osogbo Lara orukọ apejẹ ‘Baba Igboho’ ti baba rẹ n jẹ, lo ti mu Igboho inu orukọ rẹ: Awọn to mọ Igboho ati itan rẹ yoo jẹri si wi pe gbajugbaja oloṣelu, Lamidi Adewolu Ladoja ko ipa ribiribi ninu igbesi aye Igboho. Oun gan an fun ara rẹ ko ko iyan Ladoja kere ti a si maa fi imoore rẹ han si loorekoore. Koda, isẹ kekere kọ ni Igboho se lati ri pe iya ko jẹ Rashidi Ladoja gbe lasiko to fi wa nipo, ti wọn si yọ lori oye fun osu mọkanla gbako. Tiri di akoko yii, aarin Sunday Igboho ati Rashidi Ladoja si gunmọ, koda, aarin wọn ko se ri rara. O ni Ajọsepọ pẹlu awọn olorin, oloṣelu, elere tiata Yoruba ati awọn alfa nilẹ Yoruba Saheed Osupa wa lara awọn ilumọọka olorin Yoruba to maa n kọrin ki Sunday Igboho. Awọn oloṣelu ati elere sinima jankan jankan naa a maa ba a ṣe pọ. Bi eeyan ba de oju opo rẹ ni Instagram niṣe lo kun fun aworan orisirisi to ba awọn eekan ilu ya. Rasheed Ladoja lo mu gẹgẹ bi awokọse Ọjọ ọjọọkan ni Sunday Igboho ati Gomina ipinlẹ Oyo nigba kan ri Rasheed Ladoja pade nilu Ibadan. Gẹgẹ bi awọn kan ti ṣe sọ, ibi ti Igboho ti n ja fun ẹtọ awọn eeyan ni Ladoja to foju si lara to sifa mọra ko maa ba ohun siṣẹ gẹgẹ bi amugbalẹgbẹ Ọdọ Ladoja ni Igboho ti wọ agbo oṣelu to si di wọlewọde awọn eekan oloṣelu ni ipinlẹ Oyo. Koda ninu ohun to sọ ni pe awọn kan fun ohun lowo lati fidalẹ Ladoja ṣugbọn oun ko dalẹ rẹ. Iyawo meji lo ni, wọn o si baa gbe pọ ni Naijiria: Ninu ile janran ti Sunday Igboho kọ si adugbo Sooka nilu Ibadan ko si iyawo kankan to n ba a gbe ninu ile naa. Yatọ si awọn ọmọ iṣẹ rẹ ati amugbalẹgbẹ rẹ ti wọn jijọ wa nibẹ, ko si iyawo tabi ọmọ rẹ nibẹ. Ohun ti a gbọ ni pe iyawo rẹ kan wa ni orile-ede Germany ti ikeji naa si wa ni Canada. Sunday ni oun ni ọmọ obinrin atri ọkunrin ṣugbọn o kọ lati sọ pato iye awọn ọmọ to bi fun awọn akọroyin. Ọpọ igba ni wọn maa n ki Sunday Igboho ni Baba Dammy, Baba Ayomide ati bẹẹ bẹẹ lọ.	https://www.bbc.com/yoruba/afrika-55777710
sports	Àṣìṣe gba adé ipò kẹta lọ́wọ́ Naijiria lópin WAFCON 2022	Ẹgbẹ agbabọọlu obìnrin ti orile-ede Naijiria, Super Falcons, ko ri ami ẹyẹ kankan gba pada sile ni idije bọọlu àwọn obìnrin ni Africa, wafcon to waye ni Morocco. Eyi waye lẹyin ti orile-ede Zambia na wọn ni ami ayo kan si odo níbi ìfẹsẹ̀wọnsẹ̀ to waye lọjọ Ẹti fun ipo kẹta idije naa. Papa ìṣeré Mohammed V n'ilu Casablanca lo ti waye. Ọmi odo ni wọn kọ́kọ́ ta, sugbọn ọmọ ẹgbẹ́ agbabọọlu Super Falcons, Nnadozie Chiamaka, ṣeeṣi gba bọọlu si àwọ̀n wọn, eyi to di goolu ọ̀fẹ́ fun Zambia, ni isẹju kọkandinlọgbọn. Ko si ẹni to pada gba bọọlu si àwọ̀n ara wọn titi ìfẹsẹ̀wọnsẹ̀ fi pari. Ninu ìfẹsẹ̀wọnsẹ̀ mẹfa ti Naijiria gbá ni wafcon 2022, mẹta pere ni wọn bori. Wọn lu Botswana ati Burundi ni ipele akọkọ. Wọn lu Cameroun ni ipele quarter final. Sugbọn South Africa lu wọn ní ipele akọkọ, Morocco lu wọn ni ipele semi final. Zambia lu wọn ni aṣekagba, to si gba ipo kẹta mọ wọn lọwọ. Igba kẹta rèé ti Naijiria padanu ife ẹyẹ ni wafcon lati igba tó ti bẹ̀rẹ̀. Amọ o gba a nigba mẹsan-an ninu mejla. Bi o tilẹ jẹ pe Super Falcons ko ṣe àṣeyọrí ni wafcon ọdun yii, yoo lanfaani lati kopa ni idije ife agbaye lọdun 2023, ni Australia ati New Zealand. Nigba to ba awọn akọroyin sọ̀rọ̀ lẹyin ìfẹsẹ̀wọnsẹ̀ third place, olukọni Super Falcons, Randy Waldrum sọ pe lootọ ni awọn ko ri ipo kankan mu ni idije naa, botilẹ jẹ pe awọn gbiyanju. O ni sugbọn idunnu to wa nibẹ ni pe àwọn lanfaani lati ri tikẹẹti idije fun ife agbaye gba. Ati pe gbogbo aṣiṣe ti awọn ṣe ni awọn yoo ṣe àtúnṣe si ṣáájú idije to n bọ. Ọdun to kọja ni Waldrum gba iṣakoso gẹgẹ bi olukọni Super Falcons. Orile-ede Naijiria ati Zambia yoo koju ara wọn lónìí lati jà fun àmì ẹyẹ bàbà (ipo kẹta) ninu idije bọọlu àwọn obìnrin ni Africa to n lọ lọwọ ni Morocco. Orile-ede mejeeji padanu ìfẹsẹ̀wọnsẹ̀ ti wọn gbá ni ipele semi final lọjọ Aje. Naijiria padanu 5-4 ninu pẹnariti ti wọn gba lẹyin ti ìfẹsẹ̀wọnsẹ̀ wọn pẹlu Morocco yọrí si 1-1 lẹyin wakati meji. Ami ayo 1-0 ni Zambia gba pẹlu South Africa. Aago mẹsan-an alẹ oni ni ìfẹsẹ̀wọnsẹ̀ naa yoo waye, ni papa ìṣeré Mohammed V, n'ilu Casablanca. Naijiria ti gba ife idije WAFCON fun igba mẹsan-an, ninu mọkanla to ti waye sẹ́yìn. Ọdun 2018 ni wọn gba a kẹhin. Ẹni ti yoo gba eyi to n lọ lọwọ wà laarin South Africa ati Morocco. Ko si ẹni to gba a ri ninu orile-ede mejeeji.	https://www.bbc.com/yoruba/articles/cd1dng2dgdpo
entertainment	Obi Cubana: Ilé ijó 'Hustle and Bustle' di tìtì pa lẹ́yìn ikú olùgbafẹ́ kan	Ile ijo Hustle and Bustle to jẹ ti gbajugbaja oniṣowo un ni, Obinna Iyiegbu ti ọpọ mọ si Obi Cubana ti di titi pa. Ohun ti a gbọ ni pe awọn alaṣẹ ile ijo naa kede pe ibi igbafẹ ọhun tipa di ọjọ mii ọjọ 're lẹyin ti ina gbe olùgbafẹ́ kan lọjọ Aiku ti o si gba ibẹ dero ọrun. Ninu atẹjade kan ti ile ijo ọhún fi sita, wọn ṣalaye pe awọn ti ile ijo naa tipa tori onibaara wọn kan to ku lai ro tẹlẹ. Wọn ni ọgbẹ ọkàn ni iṣẹlẹ naa jẹ eleyii ti awọn nilo asiko diẹ lati mu ọkan awọn le lori iṣẹlẹ naa. Iwadii ti BBC ṣe fihan pe obinrin ni ẹni to ku naa ṣugbọn BBC ko mọ bi iṣẹlẹ ọhun ti waye. Awọn alaṣẹ ile ijo gbadura pe kí Eledua tun awọn ẹbi oloogbe naa ninu. Awọn ẹṣọ ile ijo niluu Abuja sọ fun BBC pe ile ijo ọhún ti wa ni titi pa lootọọ. Amọ, awọn ẹṣọ naa ko ṣalaye ni kikun ohun to ṣẹlẹ gan an. Ile ijo Hustle and Bustle wa ni agbegbe Wuse 2 ni nọmba 80, Aminu Kanu Crescent. Ile ijo Hustle and Bustle jẹ ọkan lara awọn okoowo Obi Cubana.	https://www.bbc.com/yoruba/afrika-59295432
health	Coronavirus: Uganda ní àwọn arìnrìn àjò láti UK, US àti Yúróòpù lọ̀rọ̀ kàn	Ijọba orilẹede Uganda ti se agbekalẹ ilana kan ti yoo pọn ni dandan fawọn arinrinajo lati orilẹede mẹrindinlogun lati fi ara wọn pamọ fun ọjọ mẹrinla, ki wọn lee dena itankalẹ arun Coronavirus. Lara awọn orilẹede ti ọrọ naa kan ni ilẹ United Kingdom, UK, Amẹrika ati awọn orilẹede mii nilẹ Yuroopu Bakan naa ni awọn alasẹ salaye pe gbogbo awọn arinrinajo to ba n de si papakọ ofurufu Entebbe ni wọn yoo maa fin oogun apakokoro si lara. Amọ titi di akoko yii, orilẹede Uganda ko tii kofiri alarun Coronavirus kankan bi o tilẹ jẹ pe minisita feto ilera lorilẹede naa ti jẹwọ pe, ọrọ aje ilẹ naa ko lee gbe iwosan arun yii, to ba fi bẹ silẹ lọdọ awọn. Oṣu kẹwa ọdun 2019 ni arun Coronavirus bẹ silẹ nilu Wuhan, lorilẹ-ede China ti ọpọlọpọ eeyan si ti lugbadi arun naa kaakiri agbaye. Arun ọhun ko mọ ọmọdẹ tabi agbalagba, bẹẹ ni ko mọ olowo tabi gbajumọ lawujọ, o si ti mu ẹmi ọpọ eeyan lọ. Iwọnyi ni awọn eeyan jankan lagbaye ti wọn ti fara kaasa arun naa kaakiri orilẹ-ede agbaye. Owuro kutu Ọjọbọ ọdun yii ni gbajugbaja oṣere ilẹ Amẹrika, Tom Hanks kede loju lopo Instagram rẹ pe, oun ati iyawo oun, Rita Wilson ti lugbadi arun naa. Hanks ṣalaye pe, awọn mejeeji n ṣe aisan ranpẹ ni wọn ba pinnu lati lọ ile iwosan, esi ayẹwo si fi han pe wọn ti ni arun Coronavirus lara. Bo tilẹ jẹ pe ọmọ bibi ilẹ Amẹrika ni ẹni ọdun mejilelọgọta ọhun, ṣugbọn orilẹ-ede Australia lo ti lugbadi arun naa. Nadine Dorries: Misita fun eto ilera ilẹ Gẹẹsi, Nadine Dorries naa wa lara awọn eeyan jankan lagbaye to fara kasa arun Coronavirus. Ileeṣẹ eto ilera orilẹ-ede naa sọ pe, minisita ọhun n fi awọn apẹrẹ arun naa han lọjọ kan naa to ṣe ipade ka pẹlu adari ijọba orilẹ-ede ọhun, iyẹn Boris Johnson. O kere tan, eeyan mẹfa lo ti jẹ Ọlọrun nipe nilẹ Gẹẹsin bayii, ti awọn ti ko din ni ọọdunrun  si n ba arun naa finra. Claudio Pedrazzini: Claudio Pedrazzini ni ẹni akọkọ lara awọn to wa ni ile igbimọ aṣofin Italy ti yoo ni arun Coronavirus. Aṣofin ọhun wa lati agbegbe Lombardy, to jẹ iha ibi ti ọwọja arujn naa ti mulẹ ju lorilẹ-ede ọhun. Iroyin ni awọn awọn akẹgbẹ rẹ ti wọn n joko ti nile aṣofin ti sẹ ara wọn mọle, ti wọn siti bẹrẹ si n gbe igbesẹ to kan lati mọ boya awọn naa ti ko arunn naa Rudy Gobert: Ajọ to n risi ere bọọlu alapẹrẹ NBA, niha Ariwa Amẹrika ti kede pe, ọkan lara ọmọ ikọ Utah Jazz, Rudy Gobert ti lugbadi arun Coronavirus. Wọn ni agbabọọlu alapẹrẹ ọhun ti kọkọ fi ọrọ arun naa ṣere ninu ifọrọwerọ kan pẹlu awọn oniroyin lọjọ Aje, to si fọwọ kan awọn irinṣẹ ti wọn ko wọ inu yara ti wọn ti n parọ aṣọ lọ. Lẹyin ọjọ meji si lo bẹrẹ si ni ṣaisan ranpẹ, nigba ti ikọ rẹ n gbaradi fun ifẹsẹwọnsẹ pẹlu ikọ Oklahoma City. Ṣugbọn lẹyin ti ayẹwo fi han pe ọkunrin naa ti ko arun ọhun, ni awọn alaṣẹ ba sun ifẹsẹwọnsẹ naa siwaju. Daniele Rugani: Laipẹ yii ni ikọ agbabọọlu Juventus kede pe, agba-ẹyin fun ikọ ọhun, Daniele Rugani ti ni arun Coronavirus lẹyin ayẹwo kan. Ikọ naa ti wa sọ pe, oun ti bẹrẹ igbesẹ lati ri pe wọn ko gbogbo awọn to ti ṣalabapade okunrin naa sibi kan fun ayẹwo, ati itọju to peye. Ko to ni arun naa, Rugani ti kopa ninu ifẹsẹwọn meje fun ikọ na ninu saa yii, eyi to gba gbẹyin ni ifẹsẹwọn wọn pẹlu Spal, leyi ti wọn bori. Ẹwẹ, bi ọkanjuwa se n dagba lori ọwọja arun Coronavirus to n ja kalẹ bii ọwara ojo yii, naa ni ọgbọn n rewaju nitori awọn onimọ isegun ti se agbekalẹ eroja to n tete sedamọ arun naa lọgan laarin isẹju mẹwa. Ibudo ayẹwo imọ isegun to wa nilu Dakar lorilẹede Senegal si lo se agbekalẹ awọn eroja ayẹwo ọhun. Isẹ akanse yii lo jẹ ifọwọsowọpọ ibudo ilera kan nilẹ Gẹẹsi, Mologic ati gbajugbaja ibudo ayẹwo ara kan to wa ni Dakar. Ireti wa pe awọn ẹrọ to n sayẹwo arun Coronavirus bii miliọnu meji ni wọn yoo maa se jade lọdọọdun, ti wọn yoo si maa pin kaakiri ilẹ Afirika. Bẹẹ ba gbagbe, ajọ eleto ilera lagbaye ti kede arun asekupani Coronavirus bii ajakalẹ arun lagbaye, to si ti tan ọwọja rẹ de orilẹede bii mẹrinlelaadọfa nigba ti awọn eeyan to to irinwo ati igba ti jẹ Ọlọrun nipe lati ipasẹ arun naa.	https://www.bbc.com/yoruba/afrika-51848136
religion	Rev Fr Ejike Mbaka: Ìfọ̀rọ̀wánilẹ́nuwò ní BBC bá dé ọ̀dọ̀ òjíṣẹ́ Ọlọ́run, ìyà ló fi pàdé wọn	"Gbajugbaja ojisẹ Ọlọrun kan ninu ijọ Aguda katoliki, Fada Ejike Mbaka  atawọn ọmọ ijọ rẹ kan kọlu awọn akọroyin BBC meji ati awakọ wọn nilu Enugu. Awọn akọroyin naa, Chioma Obianinwa ati Nnamdi Agbanelo pẹlu awakọ wọn, Ndubuisi Nwafor ni awọn fada meji mii tẹle lọ sibi ifọrọwanilẹnuwo sọdọ Mbaka. Awọn fada mejeeji naa ni  orukọ wọn n jẹ Cajethan Obiekezie ati igbakeji rẹ, Solomon Orakam Fada Obiekezie, to se agbatẹru eto ifọrọwanilẹnuwo naa, lo lewaju ikọ iroyin BBC lọ sinu ijọ Adoration Ministry ti Mbaka n lewaju rẹ ni deede aago mẹwa owurọ. Eto ifọrọwanilẹnuwo naa ko tete waye ni kete ti wọn de ile ijọsin naa, tori Mbaka n waasu lọwọ. Ikọ iroyin BBC ti Fada Obiekezie lewaju rẹ, wa morile ile Mbaka lẹyin ti isin naa pari ni deede aago marun irọlẹ lati seto ifọrọwanilẹnuwo ọhun. Nigba ti fada Mbaka si wọnu ile, awọn ikọ iroyin BBC wa ninu ọkọ wọn nita, ni Fada Obiekezie ba wọnu ile lati lọ jiroro pẹlu fada Mbaka, amọ ko pẹ ni awọn gende ọkunrin bii ogun yi mọto ikọ iroyin BBC ka. Gẹgẹ bi akọroyin wa, Chioma Obianinwa se salaye, awọn ọkunrin naa gba awọn irinsẹ akọroyin olowo iyebiye ti wọn gbe dani, ti wọn si dunkooko lati pa wọn danu nitori pe wọn ni wọn kọ 'awọn iroyin ti ko dara nipa Fada Mbaka'. Obianinwa ni ""Mbaka sọ pe ka duro titi di ipari isin ti oun n se fun ifọrọwanilẹnuwo naa. Awọn ọkunrin to wa nita ile naa ni BBC Igbo maa n kọ iroyin ti ko dara nipa Mbaka. Wọn bẹrẹ si na Nnamdi, Solomon ati Ndubuisi. Won fun wọn ni ọpọ ọsẹ alagbara lori ati ni gbogbo ara."" Akọroyin BBC naa tẹsiwaju pe Mbaka ati Obiekezie jade wa latinu ile nigba ti wọn gbọ ariwo ija to n lọ nita, ti Fada Mbaka si kọju si oun naa, bẹẹ lo n fi awọn ika ọwọ rẹ gun oun loju, to si n pe oun ni 'Elesu'. ""Igbesẹ Mbaka yii gan lo sewuri fun awọn gende ọkunrin naa lati maa tẹsiwaju nidi ikọlu ti wọn n se, ti Fada Mbaka naa si n pariwo lati maa bu wa. O pasẹ fun awọn ọkunrin naa lati gba awọn ẹrọ ibaraẹnisọrọ ati ẹrọ ayaworan wa. Wọn ni awọn yoo pa wa lai si ohunkohun ti yoo sẹlẹ, ti wọn si si irun atọwọda ti mo de sori. Bakan naa ni wọn fun Nnamdi lọrun, ti Fada Obiekezie si n pariwo fun wọn lati dẹkun ikọlu naa sugbọn se ni wọn kọju ija si oun naa, ti wọn si gba ẹrọ ibaraẹnisọrọ rẹ pẹlu."" Chioma Salaye. Obianinwa ni ikọlu naa dawọ duro nigba ti oun pariwo pe ""Gbogbo aye ni yoo mọ pe ile Fada Mbaka ni wọn ti pa awọn."" ""Igba yii ni Fada Mbaka wa sọ fun wa pe ka maa lọ ki awọn gende oun to pa wa. O pasẹ fun wọn pe ki wọn da awọn foonu ati irinsẹ wa ti wọn gba pada, ti wọn si le wa jade kuro ninu agbala wọn. Awọn ọkunrin naa tun n tẹle wa titi ta fi filu naa silẹ lọ gba iwosan ati iranwọ ọlọpaa."" Nigba ti ileesẹ BBC pe Fada Mbaka lati oju opo Facebook rẹ, o ti pa aago rẹ."	https://www.bbc.com/yoruba/afrika-55255824
religion	SCOAN: Lati igba ti TB Joshua ti lọ ni ijọ naa ko ti tẹsiwaju mọ nitori ọrọ ta ni yoo ṣe adari rẹ to n jẹyọ- Ìjọ SCOAN	Ijọ SCOAN, iyẹn Synagogue ti oludasilẹ rẹ, Wolii TB Joshua jade laye loṣu diẹ sẹyin ti ṣalaye pe nnkan o fi gbẹ rọgbọ lori ọrọ tani yoo ṣe olori ni ijọ naa lẹyin ti ilumọọka wolii naa ti jade laye. Ninu atẹjade kan ti wọn fi sita ninu eyi ti wọn ti sọrọ lori idajọ ile ẹjọ to ni ki wọn yan iyawo oloogbe naa gẹgẹ bi ọkan lara awọn ọmọ igbimọ majẹobajẹ ijọ naa leyi ti waye. Ọpọ lo n beere pe ki lo n ṣẹlẹ bayii ni ile ijọsin Synagogue lẹyin iku oludasilẹ ijọ naa, Oloogbe TB Joshua. Nibayii, ile ẹjọ giga apapọ nilu Eko ti buwọlu iyansipo iyawo TB Joshua gẹgẹ bi ọkan lara awọn ọmọ igbimọ majẹobajẹ ijọ naa ileejọsin naa. Onidajọ Tijjani Ringim pa aṣẹ yii lasiko to fi n gbe idajọ kalẹ lori ipẹjọ kan ti awọn ọmọ ijọ naa kan pe lorukọ awọn ọmọ ijọ. Wọn rọ ile ẹjọ pe koyan iyawo oloogbe TB Joshua gẹgẹ bi ọmọ igbimọ oluṣakoso ijọ naa ni ibamu pẹlu ilana ofin ijọ Synagogue to tọka si iye awọn ọmọ igbimọ ọhun. Wọn ni ọmọ igbimọ naa ni oludasilẹ ijọ naa nigba aye rẹ. Ati pe awọn meji to ku gẹgẹ bi ọmọ igbimọ ijọ naa ko laṣẹ labẹ ofin lati gbe igbesẹ kankan nipa ijọ ọhun nitori pe eeyan mẹta lo gbọdọ wa ninu igbimọ. Nitori pe ko si atako kankan latọdọ awọn ti wọn pe lẹjọ, ni ile ẹjọ ba paṣẹ pe ki orukọ iyawo TB Joshua o wọ igbimọ oluṣakoso  ijọ naa leyi ti yoo mu ojuutu ba ọrọ aṣiwaju nile ijọsin naa. Atẹjade ti ijọ naa fi sita lori idajọ ile ẹjọ ṣalaye pe lati igba ti TB Joshua ti lọ ni ijọ naa ko ti tẹsiwaju mọ nitori ọrọ ta ni yoo ṣe adari rẹ to n jẹyọ.	https://www.bbc.com/yoruba/afrika-58511671
politics	Ààrẹ South Africa sọ̀rọ̀ sókè lẹ́yìn tí wọ́n fẹ̀sùn lílu $4m ní póńpó kàn án	Aarẹ South Africa, Cyril Ramaphosa ti sọ pe ọwọ ẹgbẹ oṣelu oun ni ọjọ ọla oun wa bayii, eyii to jẹ ọrọ akọkọ ti yoo sọ lati igba ti wọn  ti fẹsun iwa ibajẹ kan an. Ṣaaju ni awọn ọmọ ẹgbẹ alatako ti kọkọ sọ pe o gbọdọ kọwe fi ipo silẹ ni, lẹyin ti igbimọ awọn agbẹjọro kan fẹnuko pe o ṣeeṣe ko ti ṣẹ si ofin. Amọ agbẹnusọ rẹ sọ lopin ọsẹ pe yoo tẹsiwaju lati maa ja fun ẹtọ rẹ. Aarẹ ọhun funra rẹ ti wa sọ pe ọwọ awọn adari ẹgbẹ oun ni ọrọ naa ku si bayii lati sọ igbesẹ to kan fun oun. Awọn adari ẹgbẹ naa, Africa National Congress, ANC, ti n ṣe ipade lọwọ bayii ni niluu Johannesburg lati mọ igbesẹ to kan. Nigba to ba awọn akọroyin sọrọ nibi ipade ọhun, o ni igbimọ ẹgbẹ ANC fun oun laye lati má darapọ mọ ipade naa ki wọn le ni anfaani lati sọrọ bo ṣe ri lọkan wọn lai si ibẹru kankan. O ni “Ọwọ awọn ọmọ igbimọ adari ẹgbẹ lo ku si bayii, oun ti wọn ba si sọ ni mo maa tẹlẹ.” Wahala naa bẹrẹ fun Ramaphosa ninu oṣu Kẹfa ọdun 2022 yii, nigba ti agba ọtẹlẹmuyẹ ọmọ South Africa kan, Arthur Fraser kọ iwe si agọ ọlọpaa, to si fẹsun kan Aarẹ Ramaphosa pe o lu owo ti iye rẹ  miliọnu mẹrin dọla ni ponpo nipaṣẹ oko rẹ, Phala Phala game farm lọdun 2020. Ramaphosa ni lootọ ni owo naa sọnu, amọ owo naa ko ju ẹgbẹrun lọna ẹgbẹta dọla lọ, dipo miliọnu mẹrin ti ọkunrin naa pe. Ramaphosa tun sọ pe owo naa wọle lẹyin ti oun ta ẹranko ẹfọn kan, amọ igbimọ oluwadi to n ṣe iwadii ẹsun naa ni o ṣoro lati gba ọrọ Ramaphosa gbọ. Wayi o, agbẹnuṣo Ramaphosa, Vincent Magwenya ti sọ pe Aarẹ ọhun ko ṣetan lati kọwe fi ipo rẹ silẹ nitori ẹsun ti ko lẹsẹ nilẹ.	https://www.bbc.com/yoruba/articles/cd125qjn49zo
health	World Toilet Day: Wo àwọn ewu tó rọ̀ mọ́ kí èèyàn máa gbọnsẹ̀ síbi tó bá wù ú	Iru ọjọ oni ni gbogbo ọdun ni ayajọ ọjọ igbọnsẹ lagbaye gẹgẹ bi ajọ UNICEF ṣe kede rẹ. Ilé ìgbọ̀nsẹ̀ ìtagbangba n'Ibadan Iwadii fi han pe orilẹede Naijiria lo ṣe ipo keji lagbaye ninu awọn to ṣe igbọnsẹ sita gbangba. Ikọ BBC ba awọn ara adugbo kan ni ilu Ibadan sọrọ lori ohun ti wọn n koju lojoojumọ pẹlu bi ayika wọn ṣe kun fun ẹgbin ti wọn si ni ọpọlọpọ igba ni awọn eeyan ti sọ adugbo wọn di aaye ti wọn n ṣe igbọnsẹ si. Ẹwẹ, ijọba kaakiri awọn ipinlẹ Naijiria ti n la awọn eeyan lọyẹ tori o n sakoba fun alafia awọn eniyan bẹẹ si ni wọn n gbẹ ṣalanga fun ṣiṣe gá ti wọn si n ṣe ipese omi ọfẹ. Ilé ìgbọ̀nsẹ̀ ìtagbangba l'Eko Nilu Eko to jẹ ọkan gboogi lara awọn ilu ti ọrọ aje ti burẹkẹ, eeyan to le ni miliọnu mọkanlelogun lo n wa jijẹ mimu nibẹ. Bi wọn ba n lọ ti wọn n bọ, ti wọn n jẹ ti wọn si n mu bakan naa, o di dandan ki wọn ṣe 'ga nile igbọnsẹ. Lori ọrọ ṣiṣe igbọnsẹ yii ni ipenija wa eleyi to jẹ ohun to rọ mo ayajọ ọjọ ile igbọnsẹ ti ajọ isọkan agbaye gbe kalẹ lati tọpinpin ipenija ààyè igbọnsẹ jakejado agbaye. Lọpọ agbegbe niluu Eko, awọn eeyan a maa saba ṣe ibẹrẹ nitagbangba ti eleyii a si ma mu ki ayika maa run to si le mu ki itankale aisan onigba ati awọn aisan miiran pọ lawujọ. Lati le koju ipenija yii, ijọba ati awọn ọlọdani a maa pese aye igbọnsẹ fara ilu yala lọfẹ tabi ki wọn san owo perete lati le fi lo ààyè igbọnsẹ wọn yi. Ladugbo Ọbalende fun apẹrẹ, ikọ wa pade arakunrin kan to n pese ile igbọnsẹ fawọn eeyan lowo perete lati le fi dẹkun iwa ṣiṣe ga nitagbangba nibẹ. Taju Ekemode fẹyin ti nidii iṣẹ ọlọpaa to si ni oun ko fẹ ki a fi aworan oun han. Nibi to kọ awọn ile igbọnsẹ si, o ni awọn kii fi igba tabi akoko da igba ti eeyan le fi lo ile igbọnsẹ. Pẹlu bi o ti ṣe ni ile igbọnsẹ naa jẹ irọrun f'awọn to n gbe adugbo naa o ni awọn ṣi ni iṣoro pẹlu bi awọn eeyan ṣe n lo awọn ile igbọnsẹ rẹ. ''Pupọ ninu awọn to ba lo ile igbọnsẹ ni kii fiye si imọtoto ti wọn ba wa nibẹ. Bi wọn ko ba bi silẹẹlẹ, ẹlomiran a yagbẹ si gbogbo ilẹẹlẹ. Koda awọn mii a ma duro si ori awo igbọnsẹ dipo ki wọn jokoo.'' Ekemode tun sọ fun ikọ BBC Yoruba pe ile igbọnsẹ tawọn ni ko to fawọn eeyan ti ko ribi ṣe ga. Lọdun 2018, Minisita fọrọ ipese omi ni Naijiria Suleiman Adamu nibi ipade kan sọ pe ti orileede India ba fi le mori bọ kuro ni ipo ti wọn wa gẹgẹ bi orileede ti iwa ka maa ya'gbe nitagbangba ti peleke ju lọ, idojuti nla ni yoo jẹ fun Naijiria nitori awọn ni wọn yoo gba ipo India. Adamu ṣalaye pe laarin ọdun mẹta pere ti wọn ṣagbekalẹ eto lati koju ipenija yii, India ti kọ ile igbọnsẹ ọgọrin miliọnu ti ida marundinlọgọrun ninu ida ọgọrun awọn eeyan India si ti ni imọ nipa lilo ile igbọnsẹ lọna to ba ode oni mu. 2019 ni India lawọn fẹ jawọ ninu iwa yiyagbe sita gbangba. 2019 ọhun lo si ti fẹ dopin yii. Njẹ Naijiria yoo ribi koju ipenija yiyagbe sita gbangba to gbode kan yii? Tajudeen Ekemode ni idahun si ibeere yii ni ohun ko ro pe Naijiria le mori bọ ninu iwa yii pẹlu bi nnkan ti ṣe n lọ. O ni kii ṣe nitoripe ijọba ko gbiyanju ṣugbọn bi ọrọ Yoruba to ni 'amukun ẹru rẹ wọ' ni ọrọ to  wa nilẹ yi ti ṣe ri. Ekemode ni 'bi a ba wo oke ti a ko wo isalẹ, ko lee yanju.' ''Koda ki ijọba pese awọn ile igbọnsẹ yii fawọn ara ilu, iṣoro ki awọn eeyan fẹ lo awọn ile igbọnsẹ yii naa wa ti wọn gbọdọ koju.'' ''Bi ẹ ba ni ki ẹlomiran wa san owo lati fi tọ, wọn a ni owo naa ti pọ ju wi pe ṣebi itọ lasan lawọn fẹ tọ?'' O ni iru awọn eeyan bẹ ni wọn kii bikita lati yọdi sita gbangba lati tọ tabi yagbẹ. Koda ẹlomiran a ni ohun ma n gbadun bi atẹgun ṣe ma n fẹ si oun nidi nitagbangba ju ki ohun lọ lo ile igbọnsẹ. Ekemode ni a fi ki a yi adisọkan awọn eeyan Naijiri pada lori lilo ile igbọnsẹ.	https://www.bbc.com/yoruba/afrika-50470374
politics	NURTW: Makinde kò tíì yí àṣẹ rẹ̀ padà lórí i gbígbẹ́sẹ̀ lé NURTW ní ìpínlẹ̀ Ọ̀yọ́	Ijọba ipinlẹ Ọyọ ni ko sohun to yipada lori ofin to gbẹsẹ le iṣẹ awọn ẹgbẹ awakọ ero, NURTW ni ipinlẹ Ọyọ. Ninu atẹjade kan ti ajọ amojuto lilọ-bibọ ọkọ nipinlẹ Ọyọ, OYRTMA fi sita ni ọrọ yii ti jẹyọ. Ijọba ipinlẹ Ọyọ ni awọn ti n gbọ finrinfinrin pe awọn eeyan kan ti n ṣe kurukẹrẹ kaakiri lọna ti ko bofinmu ti wọn si n pe ara wọn ni ọmọ ẹgbẹ awakọ ero, NURTW nipinlẹ Ọyọ. Arumọjẹ ti wọn si n ṣe fun awọn araalu atawọn awakọ ẹgbẹ wọn ni pe, aṣẹ ti ijọba fi gbe ẹsẹ le ẹgbẹ naa ti yọ bi ori inu oorun ni ọjọ kọkanlelọgbọn, oṣu karun un, ọdun 2019. Eleyii ti wọn ni o fun awọn lanfani lati tun bẹrẹ si nii da tabi gba garaaji atawọn ibudokọ gbogbo  nipinlẹ Ọyọ ti wọn si fi n doju ija kọ awọn oṣiṣẹ ORTMA  ati lati da omi alaafia ilu ru. Ajọ OYRTMA nipinlẹ Ọyọ ko ṣai wa tẹnumọ pe titi di bi a ṣe n sọrọ yii, ofin ijọba eleyii ti gomina ipinlẹ naa, Seyi Makinde pa ṣi wa sibẹ. Wọn ni aṣẹ naa gẹgẹ bii alakoso agba fun eto aabo nipinlẹ Ọyọ pa lati gbẹsẹ le eegun ẹgbẹ awakọ ero pe ko gbọdọ ṣẹyọ bayii nipinlẹ naa ṣi wa nikalẹ, ẹnikẹni to ba si fọwọ pa ida aṣẹ naa yoo jẹ iyan rẹ niṣu. Ni ọjọ kọkanlelọgbọn, oṣu karun un, ọdun 2019 ni gomina Seyi Makinde ti wọn ṣẹṣẹ bura fun wọle nigba naa paṣẹ pe eegun ẹgbẹ awakọ ero nipinlẹ naa ko gbọdọ ṣẹyọ mọ fun asiko yii. Makinde sọrọ naa nitori rogbodiyan ti wọn fẹ maa da silẹ nigba naa nitori ati yii ijọba pada pẹlu ayipada to de ba ijọba nigba naa.	https://www.bbc.com/yoruba/afrika-49631076
politics	Osun 2022: Wo ẹ̀kúnrẹ́rẹ́ bí àbájáde èsì ètò ìdìbò ìpínlẹ̀ Osun se ló..	Ajọ eleto idibo nilẹ wa ti kede esi idibo gomina nipinlẹ Osun to waye lọjọ Satide, ọjọ Kẹrindinlogun osu Keje ọdun 2022. Ẹni to bori eto idibo naa ni Sẹnatọ Ademola Adeleke tii se oludije fun  ipo gomina labẹ asia ẹgbẹ oselu PDP. Adeleke lo ni apapọ ibo 403,371 eyi to mu ko fi ẹyin gomina to wa lori aleefa janlẹ, eyiun Adegboyega Oyetola. Oyetola lo ni apapọ ibo 345,027 ninu esi ibo naa. Oludije fun ẹgb oselu Labour, Lasun Yusuff lo se ipo keẹta ninu esi ibo naa pẹlu apapọ ibo 2,709. Oludije fun ipo gomina labẹ asia ẹgbẹ oselu SDP, Goke Omigbodun lo se ipo Kẹrin ninu eto idibo naa. Alakoso eto idibo naa, Oluwatoyin Temitayo Ogundipe lo kede esi ibo naa fawọn akọroyin. PDP bori ninu esi idibo Guusu ilu Ede PDP bori ninu esi idibo Guusu ilu Ede A 38 APC 5704 LP 16 PDP 19438 SDP11 Accredited voters 12007 A 37 APC 5649 LP 09 PDP 5860 SDP 03 Valid votes 11795 Rejected votes 212 Total votes cast 12007 Ilesha East Reg voters Accredited voters 26179 A 91 APC 13452 LP 33 PDP 10969 SDP 32 Valid votes 25342 Rejected votes 804 Total votes cast 2614 Osogbo LG Reg voters  142459 Accredited voters 56020 A 395 APC 22952 LP 79 PDP 30401 SDP 62 Valid votes 54997 Rejected votes 945 Total votes cast 55942 Atakunmosa west Reg voters  36470 Accredited voters 15171 A 75 APC 6601 LP 13 PDP 7750 SDP 11 Valid votes 14794 Rejected votes 353 Total votes cast 15147 Ifelodun Reg voters  80021 Accredited voters 34860 A 65 APC 16068 LP 18 PDP 17107 SDP 12 Valid votes 34036 Rejected votes 792 Total votes cast 34828 Ilesa west Reg voters  71001 Accredited voters 26364 A 106 APC 10777 LP 40 PDP 13769 SDP 21 Valid votes 25403 Rejected votes 881 Total votes cast 26284 Ilesa west Reg voters  71001 Accredited voters 26364 A 106 APC 10777 LP 40 PDP 13769 SDP 21 Valid votes 25403 Rejected votes 881 Total votes cast 26284 Ayedire Reg voters  37092 Accredited voters 17284 A 1510 APC 7868 LP 7 PDP 7402 SDP 4 Valid votes 17094 Rejected votes 253 Total votes cast 17267 Odoọtin Reg voters  66866 Accredited voters 28864 A 170 APC 13482 LP 19 PDP 14003 SDP 12 Valid votes 28105 Rejected votes Total votes cast Boripe Reg voters  66866 Accredited voters A 91 APC 21205 LP 4 PDP 7595 SDP 9 Valid votes 29510 Rejected votes 598 Total votes cast 30108 Obokun Reg voters  53267 Accredited voters 24447 A 26 APC 9727 LP 11 PDP 13575 SDP 4 Valid votes 23813 Rejected votes 586 Total votes cast 24399 Orolu Reg voters Accredited voters 21182 A 69 APC 9928 LP 32 PDP 10282 SDP 9 Valid votes 20765 Rejected votes 413 Total votes cast 211 Olorunda LG Reg voters  104700 Accredited voters 42009 A 208 APC 18709 LP 63 PDP 21350 SDP 46 Valid votes 41187 Rejected votes 737 Total votes cast 41924 Ife North LG Reg voters  58672 Accredited voters 21774 A 74 APC 9964 LP 34 PDP 10359 SDP 9 Valid votes 21050 Rejected votes 650 Total votes cast Ifedayo LG Reg voters  19598 Accredited voters 10300 A 55 APC 5016 LP 1 PDP 4730 SDP 0 Valid votes 9912 Rejected votes Total votes cast 10036 Ife Central LG Reg voters  113232 Accredited voters 33453 A 202 APC 17880 LP 134 PDP 13532 SDP 50 Valid votes 32544 Rejected votes 865 Total votes cast 33409 Irẹpodun LG Reg voters  57712 Accredited voters 29913 A 63 APC 12122 LP 1886 PDP 14369 SDP 6 Valid votes 29032 Rejected votes 544 Total votes cast 29576 Oriade LG Reg voters  69651 Accredited voters A 60 APC 14189 LP 24 PDP 15947 SDP 21 Valid votes Rejected votes 806 Total votes cast 31747 Olaoluwa LG Reg voters  37149 Accredited voters 18217 A 35 APC 9123 LP 12 PDP 7205 SDP 14 Valid votes 16737 Rejected votes 455 Total votes cast  1719 Ayedade LG Reg voters  37149 Accredited voters 1821 A 229 APC 14527 LP 20 PDP 13380 SDP 10 Valid votes Rejected votes 692 Total votes cast  29680 Iwo LG Reg voters Accredited voters A 214 APC 17421 LP 32 PDP 16914 SDP  20 Valid votes 35634 Rejected votes 897 Total votes cast Ede South LG Reg voters  54872 Accredited voters 26306 A 38 APC 5704 LP 16 PDP 19438 SDP  11 Valid votes 25691 Rejected votes 546 Total votes cast  26237 Isokan LG Reg voters 53288 Accredited voters 23051 A 23 APC 10833 LP 17 PDP 10777 SDP   8 Valid votes Rejected votes 634 Total votes cast  2298 Ejigbo LG Reg voters 73750 Accredited voters 34387 A 67 APC 14355 LP 30 PDP 18065 SDP   17 Valid votes Rejected votes Total votes cast Ede North LG Reg voters 71748 Accredited voters 34735 A 61 APC 9603 LP 15 PDP 23931 SDP   14 Valid votes Rejected votes Total votes cast Egbesore LG Reg voters Accredited voters A 105 APC 9228 LP 41 PDP 13230 SDP   22 Valid votes Rejected votes Total votes cast Irewole LG Reg voters Accredited voters A 31 APC 18198 LP 17 PDP 14216 SDP   11 Valid votes Rejected votes Total votes castiAtakunmosa east LG Reg voters  41027 Accredited voters 15497 A 40 APC 7449 LP 23 PDP 6992 SDP   14 Valid votes Rejected votes Total votes cast Ìfẹ South LG Reg voters Accredited voters A 36 APC 12481 LP 28 PDP 9116 SDP   14 Valid votes Rejected votes Total votes cast Ìfẹ east LG Reg voters  114403 Accredited voters 41006 A 305 APC 19353 LP 65 PDP 18071 SDP   40 Valid votes Rejected votes Total votes cast	https://www.bbc.com/yoruba/afrika-62195651
health	Seyi Makinde fẹ ṣanwó màálù tí wọ́n pa àti owó ìtọ́jú àwọn tó farapa	"Iroyin to gbalẹ kan ni pe awọn agbebọn yawọ adugbo kan n'Ibadan, wọn kọlu maalu, bẹẹ si ni awọn eeyan kan fi ara pa. Amọ ni kete ti awọn eeyan ri igbesẹ ti ijọba ipinlẹ Oyo pinu lati gbe lori rẹ ni wọn bẹrẹ si ni sọrọ lori ayelujara. Oniruuru ni iwoye awọn eniyan lori iwadii ati igbesẹ ọtun ti gomina fẹ gbe. L'ọjọ Abamẹta ni awọn agbebọn kan yawọ awujọ Alafara to n bẹ ni agbegbe Ologunẹru n'Ibadan, ti wọn si ṣekupa awọn maalu melo kan. Iroyin fi idi rẹ mulẹ wi pe awọn eeyan kan naa tun fi ara pa nibi iṣẹlẹ ọhun. Ileeṣẹ ọlọpaa ipinlẹ Ọyọ ati ijọba ipinlẹ Ọyọ ti fi ọrọ lede wi pe lootọ ni ikọlu naa waye, ninu eleyii ti wọn ti fi ibọn pa awọn maalu kan. Ninu atẹjade kan ti wọn fi lede lati ọwọ alukoro ajọ ọlọpaa nipinlẹ Ọyọ, Arakunrin Olugbenga Fadeyi, ṣe alaye wi pe lọgan ti Kọmisana ajọ ọlọpaa nipinlẹ Ọyọ, Ngozi Onadeko gbo iroyin nipa iṣẹlẹ naa ni o fi awọn ọlọpaa ṣọwọ si agbegbe naa lati ṣe ofintoto ohun to ṣẹlẹ. Bakan naa ni ileeṣẹ ọlọpaa ṣe alaye wi pe iṣẹ iwadii ti bẹrẹ lori iṣẹlẹ naa pẹlu igbiyanju lati ṣawari awọn agbebọn to ṣiṣẹ laabi naa. Ninu atẹjade naa ni Kọmisana ọlọpaa ti ṣe alaye siwaju si i wi pe ""ikọlu naa ko ni ohunkohun ṣe pẹlu ija laarin Yoruba ati Fulani"" gẹgẹ bi o ṣe parọwa si gbogbo eeyan ipinlẹ Ọyọ lati yago fun gbọyisọyi ti o ni ọwọ ẹlẹyamẹya ninu, ki ẹnikẹni ma si gbe igbẹsẹ ti o le da omi alafia ilu ru. Kọmisana ajọ ọlọpaa fi kun ọrọ rẹ pe ajọ naa yoo tẹsiwaju ninu ojuṣe rẹ lati maa daabo bo ẹmi ati dukiya awọn olugbe ipinlẹ naa. Nibayii, Gomina Ṣeyi Makinde ti paṣẹ fun ẹka ileeṣẹ ijọba to n ri si eto ilera lati gbọ gbogbo bukata itọju awọn eeyan to fi ara pa nibi ikọlu naa. Ninu atẹjade ti wọn fi ranṣẹ si awọn oniroyin lati ọwọ akọwe iroyin fun Gomina ipinlẹ Ọyọ, Taiwo Adisa, Makinde ṣe alaye wi pe awọn aṣoju ijọba ti oluranlọwọ pataki fun Gomina lori eto aabo, Sunday Odukoya le iwaju wọn ti ṣe abẹwo si ibi ti iṣẹlẹ naa ti waye. Bakan naa ni atẹjade naa tọka rẹ wi pe Gomina Ṣeyi Makinde yoo fun awọn eeyan to padanu maalu wọn ni ẹbun gba mabinu."	https://www.bbc.com/yoruba/56151110
religion	Coronavirus: Ẹ wo ọ̀nà tí àjàkálẹ̀ àrùn gbà mú àyípadà bá ìlànà ìjọ́sìn ní Ṣọ́ọ́ṣì àti Mọ́ṣálásí	Covid-19 ti awọn eniyan mọ si Coronavirus ti mu ayipada ba bi awọn eniyan ṣe n ṣe ẹsin kaakiri ile ijọsin awọn ọmọlẹyin Kristi lagbaye ati mọsalasi. Awọn ọmọlẹyin Kristi ati musulumi ni Saudi Arabia, Iran, Britain, Palestine, Pakistan, Tajikistan, Singapore ati Ghana ni wọn ti kilọ fun, lati yẹra kuro ni awọn ile ijọsin lati dẹkun itankalẹ aarun naa. Ọpọlọpọ awọn orilẹede lagbaye lo ti kilọ fawọn eniyan lati sọra fun bi wọn ṣe n kini ati bi wọn ṣe n jẹun lasiko yii. Saudi Arabia gbegile Umurah fọdun 2020: Ijọba ilẹ Saudi Arabia ti gbekile Umurah fun saa yii lọna ati gbogun ti arun Coronavirus. Umarah ni wọn n pe ni Hajj kekere ti awọn eniyan ma n wa fun to yatọ si irinajọ lọ si Mecca ti o ma n waye lọdọọdun. Agbẹnusọ fun minisita fun ọrọ abẹle lorilẹede naa ni, awọn n gbe igbeṣẹ naa lati ṣe atilẹyin fun igbesẹ ijba ilẹ naa ati ti agbaye lati wa ojutu si aarun naa. Nibayii eniyan meji lo ti lugbadi arun naa ni Saudi Arabia. Palestine wọgile irinajo afẹ sibudo ti wọn bi Jesu si: Ile ijọsin to wa ni Bethlehemu ti ọgọọrọ eniyan ma n lọ lọdọọdun, ti awọn ọmọlẹyin Kristi ti ma n ṣe ọjọ ibi Kristi ni wọn ti ti pa bayii, lati koju arun Coronavirus. Eyi ko ṣẹyin bi eniyan mẹrin ṣe lugbadi arun naa lorilẹede naa. Ijọba Palestine ti paṣẹ pe ki wọn ti gbogbo ile ijọsin, mọsalasi ati ile itura lọna ati dena awọn arinrinajo, ki wọn mase wọ orilẹede naa. Iran fofin de lilọ mọsalasi fun irun janmọ lọjọ Jimọ: Orilẹede Iran ti wọgile lilọ si mọsalasi ni Ọjọ Eti lati lọ gbadura lọna ati dena aarun naa. Kaakiri awọn ilu nla to wa lorilẹede ni wọn ti ti mọsalasi ni Ọjọ Eti. Aarẹ ilẹ Iran ni aarun naa n ṣe eniyan bi ala ni ati wi pe eniyan mejilelaadọrun lo ti ku nitori Coronavirus. Tajiskistan ni ki awọn muslumi gbadura ni ile wọn: Tajiskistan ti ko i tii ni aarun Coronavirus ti kilọ fun awọn eniyan wọn lati gbadura nile. Orilẹede to ni awọn eniyan to le ni miliọnu mẹsan ni ọpọlọpọ awọn eniyan to jẹ ẹlẹsin musulumi. Bakan naa ni wọn ti ti ibode wọn pẹlu China ati Afganistan, bẹẹ ni wọn ti kọ lati jẹ ki awọn ara ilẹ South Korea, Iran tabi Italy wọ orilẹede wọn. Kò sí Ounjẹ Alẹ Oluwa mọ ni Ile Ijọsin Aguda ni Ilẹ Gẹẹsi Ile Ijọsin Aguda ti kilọ fun awọn ọmọ ijọ wọn lati sọra fun pipin Ounjẹ Alẹ Oluwa ni ile ijọsin nitori ewu itankalẹ aarun Coronavirus. Adari Ijọ Ajuda ni ile Gẹẹsi ti fi atẹjade ati eto lede bi wọn yoo ṣe ma a ṣe ẹsin lorilẹede naa. Bakan naa ni wọn paṣẹ fun ẹnikẹni to ba wukọ abi to n sin lati joko sile wọn, ki wọn ma si gba aago ti wọn fi n pin ounjẹ alẹ oluwa. Bakan naa ni ẹgbẹ awọn musulumi nilẹ Gẹẹsi naa paṣẹ fun awọn musulumi tẹle ofin ijọba lori ajakalẹ aarun Coronavirus ati ọna ati dena rẹ. Oye awọn ti aarun naa ti ran ni Ilẹ Gẹẹsi ti jẹ ọgọrun ati mejidinlogun (116).	https://www.bbc.com/yoruba/media-51764600
sports	AFCON 2021: Senegal tẹ Egypt mọ́lẹ̀ gba ife ẹ̀yẹ, wo ohun tó fàá tí Salah àtàwọn akẹgbẹ́ rẹ̀ ṣe já kulẹ̀ ní àṣeká gbá ìdíje	Sadio Mane, agbabọọlu Senegal lo gba bọọlu to sọ Senegal di ajagungbade idije ife ẹyẹ bọọlu Afrika, African Nations Cup lẹyin ti ifẹsẹwọnsẹ naa pari si ọmi, ti wọn si fi pẹnariti yanju ọrọ naa pẹlu Egypt. Agbabọọlu ikọ Liverpool naa ti kọkọ sọ pẹnariti to bọ sọwọ Senegal nu nigba ti ifẹsẹwọnsẹ naa wọ iṣẹju keje, lẹyin ti wọn gbe agbabọọlu Egypt, Saliou Ciss ṣubu loju ile ikọ Egypt. Amọ ṣa, aṣọle ikọ Paharaoh ti Egypt naa, Gabaski di eegun ẹja si Mane atawọn atamatase Senegal lọrun pẹlu bi o ṣe n mu gbogbo awọn bọọlu ti wọn n taari si ọdọ rẹ. Igba akọkọ niyi ninu iwe itan Senegal ati ti idije naa, ti orilẹede ọhun yoo maa gba ife ẹyẹ odu awọn agbabọọlu orilẹede Afirika naa. Ilana gbe e silẹ, ko gba a si goli, iyẹn pẹnariti ni wọn fi gbẹyẹ mọ Salah atawọn agbabọọlu akẹgbẹ rẹ lati Egypt lọwọ. Lai naani pẹnariti ti Mane sọnu, n ṣe lawọn agbabọọlu Senegal n ṣigun kọlu oju ile Egypt loorekoore, sibẹ ẹṣin wọn ko le e ta ni gbogbo bi ifẹsẹwọnsẹ naa ṣe n tẹsiwaju. Lẹyin ọgọfa iṣẹju ti ikọ mejeeji yii fi woju ara wọn ni aṣekagba idije ife ẹyẹ bọọlu ilẹ Afirika naa, laisi ẹni to fi ajulọ han ara wọn ninu orilẹede mejeeji, lo mu ki alamojuto ifẹsẹwọnsẹ naa, iyẹn rẹfiri, fọn fere pe ilana gbe e silẹ, ko gba a si goli, pẹnariti ni wọn yoo fi yanju rẹ. Bona Sarr nikan lo gba tirẹ sọwọ goli lara awọn agbabọọlu Senegal, ti Abdel Meneam ati Mohana Ahmed lati ikọ Egypt pẹlu kuna lati gba tiwọn wọle. Eyi lo mu ki Senegal bori idije naa pẹlu goolu mẹrin si meji. Awọn koko manigbagbe nipa ifẹsẹwọnsẹ naa:	https://www.bbc.com/yoruba/afrika-60284541
health	Oxford AstraZeneca - Ìjọba àpapọ̀ ní kò séwu nípa abẹ́rẹ́ àjẹsára	"Yoruba ni eeyan kii daradara ko ma ku sibi kan, bẹẹ si ni a kii waye, ka ma ni arun kan lara. Bẹẹ lọrọ fẹ ẹ ri pẹlu abẹrẹ ajẹsara Oxford AstraZeneca to wa lati dena arun Coronavirus, eyi ti wọn ti ko wọ orilẹede Naijiria bayii. Lọwọ lọwọ bayii, ko din ni eeyan ẹgbẹrun mẹjọ to ti gba abẹrẹ ajẹsara naa nilẹ wa, gẹgẹ bi igbimọ amusẹya lori arun Coronavirus se wi. Amọ sa, ajọ naa ni ipinlẹ Kogi nikan ni ẹnikẹni ko ti gba abẹrẹ naa nitori bi isẹ atunse se n lọ lọwọ lori ẹrọ amunkan tutu rẹ, ti wsn yoo ko abẹrẹ naa pamọ si. Amọ nibayii, Kọmisana feto ilera nipinlẹ Eko, Akin Abayomi ti sisọ loju rẹ pe awọn ewu kan wa to rọ mọ gbigba abẹrẹ ajẹsara AstraZeneca naa. Dokita Abayomi ni lootọ ko si ohunkohun to se oun ni ọjọ akọkọ ti oun gba abẹrẹ ajẹsara naa amọ lọjọ keji ni ori n fọ oun, ti ara si tun n ro oun pẹlu. ""Lọjọ keji ni otutu n mu mi, ara n ro mi, ti oju ibi ti mo ti gba abẹrẹ naa si n dun mi amọ mo lo oogun ara riro, mo sere idaraya, ti mo si lọ sun. Nigba ti mo taji, se ni ara mi le koko, ti mo si wa daada."" Kaakiri agbaye, awọn orilẹede kan ti n fofin de gbigba abẹrẹ ajẹsara naa nitori abajade rẹ lara awọn eeyan kan ti wọn lo n mu ki ẹjẹ wọn di. Lọwọ lọwọ, orilẹede Spain, Germany, France, Italy ati Holland naa ti darapọ mọ awọn orilẹede to ti dawọ duro lori fifun awọn eeyan wọn ni abẹrẹ naa. Ohun ti wọn lo sokunfa igbesẹ wọn ọhun ni bi ẹjẹ awọn eeyan kan se n di. Amọ ajọ eleto ilera lagbaye WHO ti kede pe kawọn eeyan mase dẹkun gbigba abẹrẹ ajẹsara naa nitori ko si ewu ninu rẹ. WHO ni ko si ẹri kankan to daju nipa aleebu ti wọn ni abẹrẹ ajẹsara naa ni, eyi to ni se pẹlu ewu ẹjẹ didi. Nibayii, ijọba apapọ ti fọwọ gbaya fawọn araalu pe ko si ewu kankan nidi gbigba abẹrẹ naa. Dokita Shuaib Faisal, tii se akọwe apapọ fun ajọ eleto ilera alabọde ni Naijiria lo fọwọ gbaya bẹẹ pẹlu afikun pe, tori abẹrẹ ajẹsara Oxford AstraZeneca jẹ olowo pọọku, ko tumọ si pe ko pegede to."	https://www.bbc.com/yoruba/afrika-56411346
entertainment	Grammy winners 2022: Wo àwọn tó jáwé olúborí ní Grammy Awards 2022	"Ikẹrinlelọgọta ami ẹyẹ agbaye Grammy Awards ni ti ọdun yii jẹ eyi to waye ni agbegbe MGM Garden Arena ni Los Angeles. Lasiko ayẹyẹ ọhun ni wọn ti fi ami ẹyẹ da awọn to dantọ to pegede lọla. Awọn to  ṣe agbekalẹ eto ami ẹyẹ naa lo fi wọn yẹ awọn to jawe olubori si. Latori agbalagba bii ẹni ọdun marun-din-lọgọrun, Tony Bennett titi dorii Olivia Rodrigo ni ami ẹyẹ naa lọ fun. Gbogbo awọn to pegede fun ami ẹyẹ Ori olorin ọmọ Naijiria nni, Wizkid ""Essence amd album"" to kọ ni ipinlẹ Eko ko pegede fun ami ẹyẹ ti ọdun yii. Bruno Mars lo fakọyọ jùlọ ninu Grammy ọdun 2018 Burna Boy n gún òke àgbà, wọ́n fà á kálẹ̀ fún àmì ẹ̀yẹ̀ Grammy Orúkọ Burna Boy wọ àmì ẹ̀yẹ Grammy nítorí orin rẹ̀ 'Twice as Tall' Bẹẹ si ni orin Essence yii ti Wizkid kọ pẹlu Tems ati Justin Bieber wa lara awọn to wa loke tente orin tawọn eeyan n wa ju lagbaye o si wa lara eyi ti wọn yan bakan naa fun ami ẹyẹ yii lati gba ami ẹyẹ fun isọri orin to gbayii ju lagbaye (Best Global Music Performance category). Amọṣa, Jon Bastite gba ọpọlọpọ ami ẹyẹ to fi mọ awo orin to dara ju fun ọdun yii ati awọn isọri nla ninu ayẹyẹ ami ẹyẹ ọhun eyi ti wọn yan eeyan mẹwa lati dije. Awọn mii to tun gba ami-ẹyẹ onilọpo ni Foo Fighters, Cece Winans, Kanye West ati Jazmine Sullivan. Awọn isọri ami ẹyẹ to ku niyi: Best Global Music Performance ""Mohabbat,"" Arooj Aftab Best Global Music Album ""Mother Nature,"" Angelique Kidjo Song of the Year ""Leave the Door Open,"" Brandon Anderson, Christopher Brody Brown, Dernst Emile Ii and Bruno Mars, songwriters (Silk Sonic) Best New Artist Olivia Rodrigo Best Pop Solo Performance ""Drivers License,"" Olivia Rodrigo Best Pop Duo/Group Performance ""Kiss Me More,"" Doja Cat featuring SZA Best Traditional Pop Vocal Album ""Love for Sale,"" Tony Bennett and Lady Gaga Best Pop Vocal Album ""Sour,"" Olivia Rodrigo Best Dance/Electronic Recording ""Alive,"" Rüfüs Du Sol Best Dance/Electronic Music Album ""Subconsciously,"" Black Coffee Ìjọba pàṣẹ fún àwọn iléeṣẹ́ ìbánisọ̀rọ̀ láti fi òfin de ìpè lórí fóònù àwọn tí kò so NIN mọ́ nọ́mbà wọn Bàbá wọ̀ gàù lórí ẹ̀sùn pé ó fún ọmọbínrín rẹ̀ lóyún, ó tún ṣẹ́yún fún un! Hafsat Abiola-Costello, o tàbùku àwa táa dìbò fún bàbá rẹ̀ pẹ̀lú bóo ṣé ṣàfiwé Yahaya Bello àti MKO Best Alternative Music Album ""Daddy's Home,"" St. Vincent Best Contemporary Instrumental Album ""Tree Falls,"" Taylor Eigsti Best Rock Performance ""Making a Fire,"" Foo Fighters Best Metal Performance ""The Alien,"" Dream Theater Best Rock Song ""Waiting on a War,"" Dave Grohl, Taylor Hawkins, Rami Jaffee, Nate Mendel, Chris Shiflett and Pat Smear, songwriters (Foo Fighters) Best Rock Album ""Medicine at Midnight,"" Foo Fighters Best R&B Performance ""Leave the Door Open,"" Silk Sonic ""Pick Up Your Feelings,"" Jazmine Sullivan Best Traditional R&B Performance ""Fight for You,"" H.E.R. Best R&B Song ""Leave the Door Open,"" Brandon Anderson, Christopher Brody Brown, Dernst Emile II and Bruno Mars, songwriters (Silk Sonic) Best Progressive R&B Album ""Table for Two,"" Lucky Daye Ìmáàmù Abuja tó takò ààrẹ Buhari nínú ìwàásù rẹ̀ gba ìdádúro, àlàyé rèé Akẹ́kọ̀ọ́ rí ẹ̀wọ̀n ọdún márùn-ún he lẹ́yìn tó ná $1m tó ṣèèṣì wọ àpò àsùnwọ̀n rẹ̀ Ẹ̀tànjẹ lásán ni, tí ẹnì kan bá sọ pé òun le dá yanjú ìṣòro ètò ààbò ní Naijiria báyìí  - Obasanjo Best R&B Album ""Heaux Tales,"" Jazmine Sullivan Best Rap Performance ""Family Ties"" Baby Keem featuring Kendrick Lamar Best Melodic Rap Performance ""Hurricane,"" Kanye West featuring the Weeknd and Lil Baby Best Rap Song ""Jail,"" Dwayne Abernathy, Jr., Shawn Carter, Raul Cubina, Michael Dean, Charles M. Njapa, Sean Solymar, Kanye West and Mark Williams, songwriters (Kanye West featuring Jay-Z) Best Rap Album ""Call Me if You Get Lost,"" Tyler, the Creator Best Country Solo Performance ""You Should Probably Leave,"" Chris Stapleton Best Country Duo/Group Performance ""Younger Me,"" Brothers Osborne Best Country Song ""Cold,"" Dave Cobb, J.T. Cure, Derek Mixon and Chris Stapleton, songwriters (Chris Stapleton) Best Country Album ""Starting Over,"" Chris Stapleton Best New Age Album ""Divine Tides,"" Stewart Copeland and Ricky Kej Best Improvised Jazz Solo ""Humpty Dumpty (Set 2),"" Chick Corea, soloist Best Jazz Vocal Album ""Songwrights Apothecary Lab,"" Esperanza Spalding Best Jazz Instrumental Album ""Skyline,"" Ron Carter, Jack DeJohnette and Gonzalo Rubalcaba Best Large Jazz Ensemble Album ""For Jimmy, Wes and Oliver,"" Christian McBride Big Band Best Latin Jazz Album ""Mirror Mirror,"" Eliane Elias With Chick Corea and Chucho Valdés Best Gospel Performance/Song ""Never Lost,"" CeCe Winans Best Contemporary Christian Music Performance/Song ""Believe for It,"" CeCe Winans; Dwan Hill, Kyle Lee, CeCe Winans and Mitch Wong, songwriters Best Gospel Album ""Believe for It,"" CeCe Winans Best Contemporary Christian Music Album ""Old Church Basement,"" Elevation Worship and Maverick City Music Best Roots Gospel Album ""My Savior,"" Carrie Underwood Best Latin Pop Album ""Mendó,"" Alex Cuba Best Música Urbana Album ""El Último Tour Del Mundo,"" Bad Bunny Best Latin Rock or Alternative Album ""Origen,"" Juanes Best Regional Mexican Music Album (Including Tejano) ""A Mis 80's,"" Vicente Fernández Best Tropical Latin Album ""Salswing!,"" Rubén Blades y Roberto Delgado & Orquesta Best American Roots Performance ""Cry,"" Jon Batiste Best American Roots Song ""Cry,"" Jon Batiste and Steve McEwan, songwriters (Jon Batiste) Best Americana Album ""Native Sons,"" Los Lobos Best Bluegrass Album ""My Bluegrass Heart,"" Béla Fleck Best Traditional Blues Album ""I Be Trying,"" Cedric Burnside Best Contemporary Blues Album ""662,"" Christone ""Kingfish"" Ingram Best Folk Album ""They're Calling Me Home,"" Rhiannon Giddens with Francesco Turrisi Best Regional Roots Music Album ""Kau Ka Pe'a,"" Kalani Pe'a Best Reggae Album ""Beauty in the Silence,"" Soja Best Engineered Album, Non-Classical ""Love for Sale,"" Dae Bennett, Josh Coleman and Billy Cumella, engineers; Greg Calbi and Steve Fallone, mastering engineers (Tony Bennett and Lady Gaga) Producer of the Year, Non-Classical Jack Antonoff Best Remixed Recording ""Passenger"" (Mike Shinoda Remix); Mike Shinoda, remixer (Deftones); track from: ""White Pony"" (20th Anniversary Deluxe Edition) Best Children's Music Album ""A Colorful World,"" Falu Best Spoken Word Album ""Carry On: Reflections for a New Generation From John Lewis,"" Don Cheadle Best Comedy Album ""Sincerely Louis C.K.,"" Louis C.K. Best Musical Theater Album ""The Unofficial Bridgerton Musical,"" Emily Bear, producer; Abigail Barlow and Emily Bear, composers/lyricists (Barlow & Bear) Best Compilation Soundtrack for Visual Media ""The United States vs. Billie Holiday,"" Andra Day Best Score Soundtrack for Visual Media ""The Queen's Gambit,"" Carlos Rafael Rivera, composer ""Soul,"" Jon Batiste, Trent Reznor and Atticus Ross, composers Best Song Written For Visual Media ""All Eyes On Me [From Inside],"" Bo Burnham, songwriter (Bo Burnham) Best Immersive Audio Album ""Alicia,"" George Massenburg and Eric Schilling, immersive mix engineers; Michael Romanowski, immersive mastering engineer; Ann Mincieli, immersive producer (Alicia Keys) Best Immersive Audio Album (for 63rd Grammy Awards) ""Soundtrack of the American Soldier,"" Leslie Ann Jones, immersive mix engineer; Michael Romanowski, immersive mastering engineer; Dan Merceruio, immersive producer (Jim R. Keene and the United States Army Field Band) Best Engineered Album, Classical ""Chanticleer Sings Christmas,"" Leslie Ann Jones, engineer (Chanticleer) Producer of the Year, Classical Judith Sherman Best Orchestral Performance ""Price: Symphonies Nos. 1 & 3,"" Yannick Nézet-Séguin, conductor (Philadelphia Orchestra) Best Opera Recording ""Glass: Akhnaten,"" Karen Kamensek, conductor; J'Nai Bridges, Anthony Roth Costanzo, Zachary James and Dísella Lárusdóttir; David Frost, producer (The Metropolitan Opera Orchestra; The Metropolitan Opera Chorus) Best Choral Performance ""Mahler: Symphony No. 8, 'Symphony of a Thousand,'"" Gustavo Dudamel, conductor; Grant Gershon, Robert Istad, Fernando Malvar-Ruiz and Luke McEndarfer, chorus masters (Leah Crocetto, Mihoko Fujimura, Ryan McKinny, Erin Morley, Tamara Mumford, Simon O'Neill, Morris Robinson and Tamara Wilson; Los Angeles Philharmonic; Los Angeles Children's Chorus, Los Angeles Master Chorale, National Children's Chorus and Pacific Chorale) Best Chamber Music/Small Ensemble Performance ""Beethoven: Cello Sonatas - Hope Amid Tears,"" Yo-Yo Ma and Emanuel Ax Best Classical Instrumental Solo ""Alone Together,"" Jennifer Koh Best Classical Solo Vocal Album ""Mythologies,"" Sangeeta Kaur and Hila Plitmann (Virginie D'Avezac De Castera, Lili Haydn, Wouter Kellerman, Nadeem Majdalany, Eru Matsumoto and Emilio D. Miler) Best Classical Compendium ""Women Warriors - The Voices of Change,"" Amy Andersson, conductor; Amy Andersson, Mark Mattson and Lolita Ritmanis, producers. Best Contemporary Classical Composition ""Shaw: Narrow Sea,"" Caroline Shaw, composer (Dawn Upshaw, Gilbert Kalish and Sō Percussion) Best Instrumental Composition ""Eberhard,"" Lyle Mays, composer (Lyle Mays) Best Arrangement, Instrumental or A Cappella ""Meta Knight's Revenge (From 'Kirby Superstar'),"" Charlie Rosen and Jake Silverman, arrangers (The 8-Bit Big Band featuring Button Masher) Best Arrangement, Instruments and Vocals ""To The Edge Of Longing (Edit Version),"" Vince Mendoza, Arranger (Vince Mendoza, Czech National Symphony Orchestra and Julia Bullock) Best Recording Package ""Pakelang,"" Li Jheng Han and Yu, Wei, Art Directors (2nd Generation Falangao Singing Group and the Chairman Crossover Big Band) Best Boxed or Special Limited Edition Package ""All Things Must Pass: 50th Anniversary Edition,"" Darren Evans, Dhani Harrison and Olivia Harrison, art directors (George Harrison) Best Music Video ""Freedom,"" (Jon Batiste); Alan Ferguson, video director; Alex P. Willson, video producer. Best Music Film ""Summer of Soul,"" (Various Artists); Ahmir ""Questlove"" Thompson, video director; David Dinerstein, Robert Fyvolent and Joseph Patel, video producers. Best Music Video ""Freedom,"" (Jon Batiste); Alan Ferguson, video director; Alex P. Willson, video producer. Best Music Film ""Summer of Soul,"" (Various Artists); Ahmir ""Questlove"" Thompson, video director; David Dinerstein, Robert Fyvolent and Joseph Patel, video producers."	https://www.bbc.com/yoruba/afrika-60978936
religion	Adeyinka Alaseyori and Tope Alabi: Wòlìí Genesis ní òun ni orin Oniduro Mi wà fún	"Oluṣọ aguntan agba fun ijọ Celestial Church of Christ, Genesis Global, Ẹniọwọ Israel Ogundipe ti sọ pe ohun ti gbajumọ akọrin ẹmi, Tọpẹ Alabi sọ lori orin Oniduromi ku diẹ kaa to. Ẹniọwọ Ogundipẹ ṣalaye ninu fido kan to n lọ kaakiri bayii ninu eyi to ti n kọ orin ""oniduromi ẹ ṣeun"" pe oun gan ni orin naa wa fun, bi awọn eeyan ko ba mọ. ""Oniduro mi ni alagbawi mi. O duro fun mi nigba ti ọpọ fi mi silẹ lori ẹjọ ti mo ko si, ti ọpọlọpọ si tun rin jinna si mi nitori pe wọn ko fẹ ki aye mọ wọn mọ mi."" Oluṣọ aguntan ijọ Genesis Global naa wa fi kun un pe, o dara ki Ọlọrun jẹ Oniduro ẹda dipo eniyan ẹlẹran ara. ""Emi ni olorin ẹmi naa kọ orin naa fun. Koda nigba ti awọn ile ẹjọ da iṣẹ silẹ, Ọlọrun duro fun mi."" Laipẹ yii ni awuyewuye hu sita lori ọrọ ti Tọpẹ Alabi sọ ninu fidio kan to ja ranyinranyin kaakiri. Tope Alabi ni akude wa lori orin naa ati pe ko jẹ jẹ latọwọ Ẹmi mimọ lo ti wa nitori pe Ọlọrun sọ fun oun pe oun kọja Oniduro fun ẹnikẹni. Lati igba to si ti sọrọ naa, eyi to gba ori ayelujara, ni oniruuru eeyan ti n fesi nipa rẹ, eyi ti ko yọ awọ̀\n gbajumọ awujọ silẹ."	https://www.bbc.com/yoruba/afrika-57489187
health	Wo àmójútó tí o gbọ́dọ̀ fún nkan ọmọkùnrin rẹ láti dènà ààrùn	Yoruba bọ̀, wọn ni imọtoto, lo le ṣẹgun aarun gbogbo. Eyi to tumọ si pe o ṣe pataki fun gbogbo eeyan, boya ọkunrin tabi obinrin, lati maa ṣe imọtoto ara wọn. Bo ṣe ṣe koko fun obinrin lati maa  ṣamojuto oju ara rẹ, naa lo ṣe pataki fun ọkunrin. Nitori naa, ẹ jẹ ka ṣe agbeyẹwo diẹ lara ọna ti ọkunrin le gba mojuto nkan ọmọkunrin rẹ, lati dena aarun. Diẹ lara nkan ti awọn onimọ nipa ara sọ ree: Fifi ọsẹ tabi awọn ọṣẹ olomi igbalode (shower gel) fọ nkan ọmọkunrin rẹ ju bi o ṣe yẹ, le fa ọgbẹ. Fifi omi to lọ wọọrọ fọ, ni ẹẹkan lojumọ, ki o si fi aṣọ nu u ko gbẹ, ti to lati dena aarun. Ti o ba fẹ lo ọṣẹ, rii daju pe ọṣẹ ti ko ni kẹmika to le, ko si jẹ ọsẹ ti ko ni òórùn, lati dena ki nkan ọmọkunrin maa yun ọ. Ma ṣe lo atike tabi lọfinda si nnkan ọmọkunrin rẹ - o le mu ki o maa yun ọ tabi bó. Yatọ si awọn nkan ti a mẹnuba yii, o ṣe koko fun ọkunrin lati maa ṣe imọtoto abẹ nkan ọmọkunrin ati ẹpọ̀n rẹ. Ti òógùn ba darapọ mọ irun abẹ, oorun buruku ni yoo maa jade nibẹ. Nitori naa ni o ṣe nilo fífọ̀ ni oore-koore, paapaa nitori pe àwọ̀tẹ́lẹ̀ (boxers) ma n bo wọn lati aarọ di alẹ. Lakotan, lọ si ọdọ dokita rẹ ti o ba ṣakiyesi kókó tabi pe nkankan wú sinu nkan ọmọkunrin rẹ. Orisun - NHS	https://www.bbc.com/yoruba/articles/c516r5510q5o
entertainment	Baba Ijesha: Agbẹjọ́rò tuntun bẹ ilé ẹjọ́ kó sún ìgbẹ́jọ́ síwájú torí òun kò mọ ohun púpọ̀ nípa ẹjọ́ náà	"Igbẹjọ gbajugbaja oserekunrin, Olanrewaju Omiyinka ti awọn ololufẹ rẹ mọ si Baba Ijesha ko lọ bo ṣe yẹ lonii. Eyi ko ṣẹyin bi àwọn agbẹjọro to ti n soju rẹ tẹlẹ ko se wa sile ejọ. Aago mọkanla kọja isẹju meji owurọ ni adajọ pe ejọ naa. Ọjọ kẹrinla osu Kejila, ọdun 2021 ni igbẹjọ waye kẹhin lori ẹ̀sùn fifi ipa ba ọmọde lo pọ ti wọn fi kan Baba Ijesha. Nibi ijoko ile ejọ to waye lonii, ẹni to fi ẹ̀sùn kan Baba Ijesha, Arabinrin Damilola Adekoya, taa tun mọ si Princess Comedianne ko wa sile ẹjọ. Nigba to n sọ̀rọ̀ niwaju ile ejọ, agbẹjọro tuntun to soju Baba Ijesha, Ogbẹni A. O Ajulọ bẹ ile ẹjọ lati tun sun igbẹjọ si ọjọ miran. Alaye to ṣe ni pe oun ko mọ nkan pupọ nipa ẹjọ ti Baba Ijesha n jẹ lọwọ. O ni awọn agbẹjọro rẹ lo ran oun lati soju rẹ nitori pe isẹ miran ko jẹ ki wọn o raaye wa. Bakan naa lo sọ pe ko tii si ẹlẹri miran fun Baba Ijesha yatọ si olujẹjọ funra rẹ. Adajọ to n gbọ ejọ naa, Onidajọ Oluwatoyin Taiwo sọ pe nkan to buru jai ni bi Agbẹjọro Ajulo ṣe fẹ ki oun sun ejọ siwaju. O ni ""pe o jẹ ajoji ninu ejọ yii kii ṣe awawi to nitumọ."" O ni igbẹjọ naa yoo si tẹsiwaju, nitori awọn ko le tẹsiwaju lati ma a fi ejọ naa falẹ. Ṣugbọn lẹyin o rẹyin, o ni ki awọn agbẹjọro mejeeji fi ori kori. Lẹyin apero ti Amofin Ajulọ ṣe pẹlu agbẹjọro ijọba, ti awọn mejeeji si faramọ pe ki adajọ sun igbẹjọ siwaju, adajọ Oluwatoyin Taiwo sun igbẹjọ Baba Ijesha si ọjọ kẹtadinlogun ati ọjọ Kejidinlogun, oṣu Keji. Ki lo ti ṣẹlẹ siwaju? Ọjọ́, oṣu Kẹrin, ọdun 2021 ni ọwọ tẹ Olanrewaju Omiyinka ni ile gbajugbaja apanilẹrin, Arabinrin Damilola Adekoya ti awọn eeyan mọ si Princess Comedian. Ẹ̀sùn ti wọn fi kan Omiyinka ni pe o fi ipa ba ọmọdebinrin kan, ọmọ ọdún mẹrinla lopọ ninu ile naa. Alagbatọ ni Princess jẹ fun ọmọ naa. Princess sọ pe Baba Ijesha ti kọkọ ni ibalopọ pẹlu ọmọ naa nigba to wa ni ọmọ ọdun meje. Eyi si lo mu ki wọn o dẹ panpẹ fun un pẹlu ẹ̀rọ ayaworan CCTV, ni oṣù Kẹrin, ọdun 2021. Ẹ̀rọ ayaworan ọhun lo safihan bi Ijesha ṣe n gbiyanju lati ni ibalopọ pẹlu ọmọde naa. Awuyewuye ati iwọde waye lori ọrọ naa, ti awọn kan fi n ṣe atilẹyin fun Baba Ijesha. Bẹẹ ni awọn kan naa ṣe ti wọn pe idajọ ododo gbọdọ waye. Ile ejọ Majisireti kan ni adugbo Yaba ni wọn kọ́kọ́ gbe Ọgbẹni Omiyinka lọ. Lẹyin naa ni wọn gbe ejọ ẹ̀sùn naa lọ si ile ejọ akanse fun awọn ẹ̀sùn ara ọtọ, Special Offences Court, to wa ni Ikeja. Ọjọ́ kẹrinla, osu Karun-un, ọdun 2021 ni ile ejọ gba beeli Baba Ijesha pe ko ma a gba ile rẹ wa jẹjọ. Sugbọn ko kuro ni ahamọ titi di ọjọ kẹrinlelogun, oṣù Kẹfà, nitori ko tete yanju awọn nkan ti ile ejọ n fẹ. Àwọn agbẹjọro ijọba lo rojọ tako Baba Ijesha ni gbogbo igba ti igbẹjọ fi waye lọdun 2021. Wọn pari awijare wọn ni osu Kejila. Lara awọn to jẹri tako o ni onimọ ilera ọpọlọ to fi ọ̀rọ̀ wa ọmọdebinrin naa lẹnu wo, ọlọpaa to rojọ mu Baba Ijesha, ati dokita to ṣe ayẹwo oju ara ọmọ naa. Iwa ifipabanilopọ lagbara pupọ ni abẹ ofin orilẹ-ede Naijiria. Àwọn ipinlẹ bi Ekiti tilẹ ṣe ofin to ma n mu ki wọn o fi aworan ẹni to ba fi ipa ba eeyan lopọ han gbogbo ayé."	https://www.bbc.com/yoruba/afrika-60144951
entertainment	Yolywood: Ìgbéyàwó Cute Abiola, Woli Arole, Lateef Adedimeji, Mo bimpe, Yetunde Barnabas, Peter Olayinka àti Toyin Lawani gọntíọ	Orisiirisi igbeyawo lo wa laye atijo ati laye ode oni. Awon igbesẹ kọọkan pa awọn mejeeji papọ ni eyi ti iran Yoruba fi nilo ọkunrin ati obinrin. Bẹẹ ọmọ ti aye bi ni aye n pọn. Ọpọ igbeyawo ni o ti lu ori ayelujara pa ti awọn eeyan si n sọrọ nipa wọn. Akojopọ marun un nibẹ ni BBC ṣa jọ ti o jẹ igbeyawo laarin awọn oju oge Yollywood. Wo àwọn ìgbéyàwó tí ayé pariwo wọ́n nigba ti wọn waye laipẹ: 1. Lateef Adedimeji & Mo'Bimpe Igbeyawo laarin oṣere Yoruba meji ti ololufẹ wọn si n pariwo kiri lori ayelujara pe eyi gọntiọ. Awọn naa ni Oladimeji Abdulateef ati Adebimpe Oyebade. Ojọ kejilelogun, oṣu kejila, iyẹn oṣu to kọja ni igbeyawo naa waye. Die lara awọn to peju pesẹ sibi igbeyawo Lateef ati Mo Bimpe naa ni awọn oṣere bii: Toyin Abraham, Kolawole Adeyemi, Nkechi Blessing Sunday, Mercy Aigbe, Adunni Ade, Wumi Toriola, Femi Adebayo, Yetunde Bakare, Odunlade Adekola ati awọn mii. Ọpọlọpọ eto nipa igbeyawo naa lo kun ori ayelujara. 2. Toyin Lawani & Segun Wealth: Lọjọ kejila, oṣu kẹfa ọdun to lọ ni ọjọ malegbagbe ninu aye akọṣẹmọṣẹ yeye oge arẹwa ni, Toyin Lawani ati ololufẹ rẹ Segun Wealth. Ipinlẹ Eko ni igbeyawo naa ti waye nibi ti awọn eekan ilu ti wa sibẹ. Ọ̀pọ̀ awọn ololufẹ rẹ to jẹ gbajumọ lawujo ti wọn fi iwe pe lo peju pese sibi ayẹyẹ naa. Oriṣiirisi aworan lo lu ayelujara pa lasiko igbeyawo Toyin Lawani ati Segun Wealth ti aye fi n pariwo. 3. Yetunde Barnabas & Peter Olayinka Oserebinrin ni Yetunde Barnabas lo gab oruka lọwọ ololufẹ nibi isopọ wọn loṣu kẹfa ọdun to lọ. Bayii won ti pe oṣe mẹfa ninu igbeyawo. Yetunde ati gbajugbaja agbabọọlu ikọ Super Eagles ni, Olayinka Peter ni won jọ di tọkọtaya. Ọpọ oju awọn elere idaraya paapaa awọn agbabọọlu lo kun inawo naa pẹlu awon osere lọkunrin ati lobinrin. Iroyin ni ọdun meji ni wọn fi kọkọ fẹ ara wọn sọna ṣaaju igbeyawo naa. 4.  Wolii Arole ati Yemi: Igbeywao alarinrin waye larin gbajugbaja adẹrin poṣonu omọ Ogbomoso nii ti ọpọ n pe ni Wolii Arole. Toyin Balogun lo gbe ololufẹ rẹ Yemi ni iyawo lọjọ kẹwaa, oṣu kẹrin, lọdun to kọja. Ojọ naa jẹ ara ọtọ fun Wolii Arole ati Yemi to dun debi wi pe o gba ọkọ ayọkẹlẹ gẹgẹ bii ẹbun igbeyawo lọjọ naa. Won ṣe idana pẹlu igbeyawo alarede nile ijọsin ni. 5. Cute Abiola ati Oloufe re, Kudirat Mosunmola: Aderinpoṣonu ti o gbajumọ pupọ lori ayelujara Instagram ni, Cute Abiola naa ti ṣe igbeyawo. Cute Abiola to tun jẹ ọmọ ogun ori omi ni Naijiria naa fẹ ololufẹ rẹ ni ilu Ogbomoso ni ipinlẹ Oyo lọọ ẹti, ọjọ kejidinlọgbọn, oṣu karun un lọdun to kọja.	https://www.bbc.com/yoruba/60188582
religion	Mummy GO: Mummy GO ní ẹ̀ṣọ́ ara òun le ra ilé bàbá ẹlòmíì, òun fi gbogbo rẹ̀ sílẹ̀ ni	"Gbajúgbajà Ajíyìnrere Funmilayo Adebayo, tí ọ̀pọ̀lọpọ̀ mọ̀ sí Mummy G.O. tún ti gbé tuntun yọ lórí àwọn ọ̀rọ̀ tó máa ń sọ nígbà tó bá ń wàásù. Fọ́nrán tuntun mìíràn tó tún gbòde kan báyìí nípa Mummy GO, ní èyí tó tí ń fesi fun àwọn ènìyàn tó ń sọ̀rọ̀ si lórí pé kìí lo ẹ̀ṣọ́ ara. Nínú fọ́nrán fídíò náà, Mummy GO ní, ní ayé tí òun kọ́kọ́ wá, òun fẹ́ràn láti máa lo ẹ̀ṣọ́ ara púpọ̀ tí òun sì máa ń rà wọ́n lọ́pọ̀lọpọ̀. Mummy GO fesi pada fun awọn to ni kii lo ẹṣọ ara: ""Ta ló sọ pé mi ò fẹ́ràn lílo ẹ̀ṣọ́ ara, nígbà tí mò ń ṣiṣẹ́ gbígbé egbògi olóró cocaine, àwọn ohun ẹ̀ṣọ́ ara tí mo kó jọ, le ra ilé bàbá ẹlòmíràn."" ""Mo fẹ́ràn kí n máa rà wọ́n lọ́pọ̀lọpọ̀, àwọn ẹ̀ṣọ́ ara tí mo ní nígbà náà, tí a bá gbe lé òdiwọ̀n nísìnyí, yóò tó ọ̀dúnrún mílíọnù náírà."" ""Amọ mo jọ̀wọ́ rẹ̀ kalẹ̀ nítorí ìjọba ọ̀run tí gbogbo wa ń wá"" Ajihinrere naa tẹ siwaju pe awọn ọmọ ijọ oun ko padanu ohunkohun gẹgẹ bi oun ti se sẹyin, ni aye ti oun kọkọ wa. O ni ""Ki lẹ ti i padanu, ẹ ko ti i padanu ohunkohun rara, tori naa lẹ se n mu omulomu, mo ti padanu ohun to pọ ju sẹyin. Ki eeyan ji laarọ bayii, ko maa gbọ gbọngaun gbọngaun, alaati owo wo lo n de, miliọnu lo n wọle sinu apo asuwọn owo mi nile ifowopamọ si ori foonu mi. Owo cocaine niyẹn. Mo n lọ si ile igbafẹ lorisirisi, awọn ọmọ to n se oloso yoo jade lọ ni alẹ, o pẹ ti mo ti n gba idamẹwa. Awọn ọmọ alaristo, awọn ọmọ alasẹwo, wọn maa san idamẹwa fun iya wọn. Mo maa n gba owo lọwọ wọn. Owo ko tan lọwọ mi ri, ti owo mi nile ifowopamọ ba ku ọgbọn miliọnu naira, maa ma gbọn kiri ni pe ko si owo. Maa tun ran awọn ọmọ jade pe fun isẹ adigunjale, mo wa ni mo di atunbi, mo fi gboogbo rẹ silẹ, mo wa gba kamu, mo n se bii ọnọ ti iya rẹ n saisan. Ẹyin tun wa n sọ pe fake, ayederu ni mi, nnkan n se ẹ ni? Ori rẹ yọ ẹ ti n ko se ogidi, boya n ba ti wa ja ile rẹ ni ole, ki n fi ibọn tu gbogbo ori rẹ danu."" Mummy GO ni kii lo yẹri eti, ẹgba ọrun tabi ti ọwọ, ti awọn eeyan si maa n lero pe ko nifẹ lati maa lo awọn ẹsọ ara yii ni. Amọ nigba to wa kede pe oun ti ni awọn esọ ara yii si, ti oun si maa n lo wọn pupọ nigba kan ti oun n gbe oogun oloro, ero awọn eeyan lori ayelujara se ọtọọtọ lori ọrọ naa. Bakan naa ni wọn tun n fesi lori ohun to sọ pe oun maa n gba idamẹwa lọwọ awọn asẹwo ati adigunjale. Awọn eeyan kan ni se lo yẹ ki ileesẹ Ọlọpaa gbe Mummy GO nitori funra ara rẹ lo n jẹwọ ẹsẹ to ti da sẹyin. Awọn eeyan miran ni nigba wo ati ni ọdun wo ni mama oniwaasu yii gbe egboogi oloro Cocaine? Wọn ni se nigba aye to wa yii ni abi ni aye atijọ to ti wa tẹlẹ, gẹgẹ bo se maa n sọ tẹlẹ? Awọn miran tilẹ n beere pe gbogbo awọn eeyan ti mama oniwaasu yii ti kọ nisẹ tẹlẹ, ki lo de ti wọn ko fi bọ sita wa kin ọrọ rẹ lẹyin? Amọ awọn eeyan kan da lohun pe gbogbo awọn to sisẹ ibi tii pẹlu Mummy GO lo ti ku tan nitori pe ati to ti wa tẹlẹ, lo ti sẹ ẹsẹ naa, eyi to fẹẹ to ẹgbẹrun ọdun. Onírúurú fọ́nrán ló ti máa ń jẹ jáde lórí ẹ̀rọ ayélujára lórí àwọn ọ̀rọ̀ tí ó máa ń ti ẹnu Ajíyìnrere Funmilayo Adebayo jáde, pàápàá lórí ìjọba ọ̀run, tó sì máa ń fa awuyewuye láàárín àwọn ènìyàn. Nínú àwọn fọ́nrán yìí ni Mummy GO ti sọ pé òun ti wá ilé ayé nígbà kan rí àti pé kìí ṣe ilẹ̀ Adúláwọ̀ ni òun wà nígbà náà. Bakan naa lo tun máa ń sọ̀rọ̀ nípa bí ó ṣe lo ìgbésí ayé aláìnígbàgbọ́ lásìkò náà. Ọ̀pọ̀lọpọ̀ tilẹ̀ máa ń sọ pé Mummy GO, tó ni ilé ìjọsìn Rapture Proclaimer Evangelical Church of God, kò mọ ohun tí ó ń sọ à ti pé ó nílò ìtọ́jú dókítà. Funmilayo Adebayo ni orúkọ tí ìyá àti bàbá sọ ọ́ ṣùgbọ́n Mummy GO ni ọ̀pọ̀lọpọ̀ ènìyàn mọ̀ ọ́ sí nítorí àwọn ìwàásù rẹ̀. Ní ọjọ́ kẹẹ̀dógún, ọsù kẹfà ọdún 167 ni wọ́n bi. Ọmọ bíbí ìpínlẹ̀ Ekiti ni. Òun ni olùdásílẹ̀ ilé ìjọsìn Rapture Proclaimer Evangelical Church of God tó wà ní Iyana Ipaja ní ìpínlẹ̀ Eko. Nínú oṣù kìíní ọdún 2021 ní ìràwọ̀ rẹ̀ bẹ̀rẹ̀ sí ní tàn lórí ẹ̀rọ ayélujára nígbà tí àwọn ìwáàsù rẹ̀ tó dá lórí wíwá ìjọba ọ̀run gba ìgboro kan. Mummy GO ti ṣe ìgbéyàwó tí Ọlọ́hun sì fi àwọn ọmọ tá lọ́rẹ."	https://www.bbc.com/yoruba/afrika-60332728
sports	Tábìlì àmì ẹ̀yẹ Olympic Tokyo 2020	Idije mẹtalelogun ọtọọtọ ati ifigagbaga ojilelọọdunrun o din ẹyọ kan ni yoo waye ninu idije ere idaraya Olympic fọdun 2020. Ibudo mejilelogoji kaakiri orilẹede Japan ni awọn idije naa yoo ti maa waye. Oju opo yii ni yoo maa se afihan tabili ami ẹyẹ ti wọn gba, bẹẹ ni yoo maa gbe esi bi idije naa se n lọ si funra ara rẹ lati se afihan iye ami ẹyẹ Wura, baba ati Idẹ ti ikọ elere idaraya kọọkan gba ninu idije naa. Ami ẹyẹ akọkọ nireti wa pe wọn yoo fun ẹni to jawe olubori lọjọ Kẹrinlelogun osu Keje ọdun 2021.	https://www.bbc.com/yoruba/afrika-57685598
politics	Atiku Appeal: Ilé ẹjọ́ tó ga jùlọ ní Nàìjíríà yóò gbẹjọ́ kòtẹ́milọ́rùn PDP lọ́jọ́rùú	Ile ẹjọ to ga julọ lorileede Naijiria ti da Ọjọru ọgbọn ọjọ oṣu Kẹwa to n bọ gẹgẹ bi ọjọ ti yoo gbẹjọ kotẹmilrun ti oludije ẹgbẹ oṣelu PDP Atiku Abubakar n gbe bọwa lori idibo aarẹ 2019. Igbẹjọ yi n waye lẹyin ti Atiku kọwe kotẹmilọrun lori idajọ ile ẹjọ kotẹmilọrun to ti waye ṣaaju. Ẹgbẹ oṣelu PDP lo kede ọrọ yi loju opo Twitter wọn ti wọn si ni ''asiko to bayi lati doola Naijiria'' Ẹgbẹ alatako naa ni awọn ṣetan lati tako esi idibo to gbe aarẹ Buhari wọle  lọdun 2019. Ninu iwe kotẹmilọrun ti wọn fi ṣọwọ sile ẹjọ to ga julọ, wọn ni igbimọ igbẹjọ idibo naa ṣe aṣiṣe ninu idajọ wọn. Bakan naa ni wọn sọ pe aarẹ Buhari ko sọ ootọ fun INEC nipa iwe ẹri rẹ to fi kalẹ. Loṣu kẹsan, igbimọ olugbẹjọ idibo fọwọ rọ ẹsun ti Atiku gbe wa si iwaju rẹ pe ko fi ẹsẹ mulẹ to. Atiku ati ẹgbẹ oṣelu PDP ni awọn fẹ ki ile ẹjọ to ga julọ wọgile idajọ ile ẹjọ kotẹmilọrun, ki wọn si kede Atiku gẹgẹ bi aarẹ.	https://www.bbc.com/yoruba/afrika-50205513
